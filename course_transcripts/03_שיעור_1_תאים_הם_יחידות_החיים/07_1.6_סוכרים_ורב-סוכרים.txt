ברור שמים הם הממס החיוני בחיים
והם חשובים לכל רמות הקיום שלנו.
מרבית משאר 30 האחוזים של גופנו עשויה ממקרומולקולות, פולימרים
כמו חלבונים, דנ"א ורב-סוכרים.
פולימרים הם תרכובות מורכבות גדולות העשויות מיחידות קטנות ובודדות,
תת-יחידות שנקראות "מונומרים", הקשורות כימית זו לזו ויוצרות פולימרים.
בפגישה הזו נלמד על סוכר,
שהוא ללא ספק המונומר המתוק ביותר שתפגשו.
הנה, נסתכל על המים.
כשמצרפים פחמן למים, מתקבלות פחמימות,
שכפי שרבים מכם יודעים, זהו המונח הטכני
שמשמעותו "סוכר" או סכריד, שאף הוא סוכר.
סוכרים שונים יכולים להכיל מספר שונה של יחידות CH2O.
הסוכר הנפוץ ביותר, או החד-סוכר,
הוא גלוקוז, שכולל שישה אטומי פחמן
והנוסחה הכימית הכללית שלו היא C6H12O6.
כפי שאתם רואים, גלוקוז יכול ליצור מבנה מעגלי
שנראה כמו טבעת בעלת שש פאות.
אך שימו לב, אחת מפינותיו היא חמצן הקשור לשני אטומי פחמן,
פחמן 1 ופחמן 5.
פחמן 6 נמצא למעשה מחוץ לטבעת הסוכר.
שימו לב שלסוכרים יש הרבה קבוצות הידרוקסיל
ולכן הם הידרופילים מאוד, כמובן.
כל קבוצת הידרוקסיל יכולה להיקשר בקשר מימן למים שמסביבה,
לכן סוכרים נמסים בקלות במים.
סוכרים יכולים גם להיקשר בקשרים כימיים אחד לשני וליצור סוכרים מורכבים יותר.
חיבור שתי מולקולות גלוקוז יוצר דו-סוכר שנקרא "מלטוז".
ומונומרים רבים של גלוקוז המחוברים זה לזה
יכולים ליצור סוגים שונים של סוכרים פולימריים,
רב-סוכרים כמו עמילן, גליקוגן ואפילו תאית.
ייתכן שזה מבלבל במקצת.
כיצד יכול סוג אחד של סוכר, גלוקוז, במקרה הזה,
ליצור כל כך הרבה סוגים שונים של פולימרים?
התשובה טמונה באופן המיוחד שבו יכולים המונומרים להיקשר יחדיו.
הביטו בידיי. נניח שכל אחת מהן מייצגת חד-סוכר
בעל אטומי פחמן וקבוצות הידרוקסיל.
קודם כול, יש לי יד ימנית ויד שמאלית.
למעשה, גם הסוכרים מגיעים בשתי גרסאות.
סוכרים ימניים, המסומנים באות די, מהמילה "דקסטרו", שמשמעותה בלטינית ימין.
וסוכרים שמאליים המסומנים באות אל, מהמילה "לבו", שפירושה בלטינית שמאל.
גלוקוז יכול להיות גלוקוז D או גלוקוז L,
אך, ללא ספק, גלוקוז D הוא הסוכר הנפוץ ביותר בטבע
לצורך ההדגמה, נגיד שיש לי שתי ידיים ימניות.
זה קצת מוזר אבל נסתדר.
חיבור שני מונומרים של גלוקוז ביחד
מושג כשמחברים שני אטומי פחמן מסוימים,
אחד מכל מונומר.
כאן, פחמן 1 קשור לפחמן 4.
זהו מלטוז, זוכרים?
הדו-סוכר שהזכרתי קודם לכן.
חזרה על כך יכולה ליצור שרשרת ארוכה של סוכרים המחוברים בפחמן 1 ל-4, 1 ל-4.
זהו בעיקרון, המבנה של העמילן.
אך, מונומר יחיד בתוך השרשרת יכול ליצור קשרים רבים
שיובילו לקבלת פולימרים מסועפים.
נניח שהוספת סוכר כאן, לפחמן 6,
תיצור קשרים רבים ותאריך אותם. כך נוצר גליקוגן.
חיבור המונומרים באופן שונה ברב-גלוקוז טהור
מייצר עמילן, גליקוגן ותאית.
בעוד כל אחד מהם הוא גלוקוז D, הדרך שבה הם יכולים להסתעף או לא,
אורך המקטעים שבין הענפים
ואטומי הפחמן המסוימים המשמשים לחיבור, כולם מייצרים רב-סוכרים שונים מאוד.
במפגש הבא, נסתכל על חומצות השומן ועל ליפידים.
אלה הן תת היחידות של הממברנות שלנו.
וכפי שנראה, הממברנות אינן מקיפות את התאים בלבד,
אלא גם יוצרות מדורים תוך תאיים שנקראים אברונים.