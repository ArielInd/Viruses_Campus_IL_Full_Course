צביעת התאים מתבססת על יכולתם של מבנים מסוימים
להיקשר לצבע או לספוג אותו באופן שונה,
בזמן ששאר התא אינו יכול.

היי. ברוכים הבאים למעבדה הקטנה שלנו.
היום, נדבר על צביעת תאים.
כשמסתכלים על תאים טבעיים, הניגודיות שלהם נמוכה מאוד.
ואנחנו לא באמת רואים את המבנים או הפרטים.
אני רוצה להראות לכם כיצד פועל העיקרון של צביעת תאים.
לדוגמא, ניקח עט ונצייר תא.
אני מצייר את התא ואת הגרעין שלו
ואולי מעט אי-אר ומיטוכונדריון.
כפי שתראו הניגודיות נמוכה מאוד
וכמעט ואיננו רואים פרטים.
אך אם נוסיף צבע,
במקרה הזה, אבקה,
לכל פני השטח של התא,
כפי שתראו כאן,
לציור.
אנחנו לא צובעים משהו מסוים אלא פשוט מוסיפים צבע,
במקרה הזה, אבקה לכל המשטח.
זהו זה.
כאשר נסלק את האבקה,
נוכל לראות תמונה בעלת ניגודיות. כך פועלת צביעת התאים.
באמצעות תהליכים אלו של צביעת אברונים מסוימים בתאים
אפשר לראות ניגודיות ולהבחין ביותר פרטים.
בהדגמה, האבקה הייתה מסוגלת להידבק ללחות של הדיו
אך לא ליריעת הפלסטיק שמסביב.
אם ברצוננו לצבוע את הגרעין, לדוגמא,
ייתכן שנצטרך להשתמש בחומר כימי או בריאגנט שנקשר לדנ"א באופן מיוחד.
ואם לצבע יש גוון כחול פלואורסצנטי,
כל הגרעינים של התאים ייצבעו בכחול פלואורסצנטי.
לכן, לכל אברון פיתחו המדענים גווני צבעים
שנקשרים באופן בררני לאותו אברון, צובעים אותו
וחושפים את צורתו, גודלו ומיקומו בתא.
ביקשתי מפרופסור מרסלו ארליך להראות לנו כמה תאים תחת למיקרוסקופ שלו.
שמי מרסלו ארליך וזהו מיקרוסקופ פלואורסצנטי.
היום, אנחנו עומדים להשתמש במיקרוסקופ הזה
כדי לצפות בתאי הילה חיים,
שהם תאי סרטן צוואר הרחם אנושיים, בהפרדה גבוהה מאוד.
כדי להבחין במבנים ובאברונים תוך תאיים מסוימים
צבענו את התאים הללו בצבעים
שיאפשרו לנו לצפות בגרעינים ומיטוכונדריון.
צלחת פטרי זו שאני מחזיק כעת מכילה 200 אלף תאי הילה חיים.
ניגש למיקרוסקופ ונביט בהם.
שמי אנטוני ואן ליווינהוק, וזה המיקרוסקופ שלי.
מדהים לראות עד כמה התפתחו המיקרוסקופים.
נביט כעת בכמה מהתאים שמרסלו הכין למעננו.
ללא צביעה, קשה להבחין בפרטים בתוך תאי הילה.
וייתכן שאף יהיה לכם קשה להבחין היכן נגמר תא אחד ומתחיל האחר.
צביעת הגרעינים בכחול, עוזרת לנו לזהות מיד בכל תא ותא.
באופן מפתיע, אברוני המיטוכונדריון, הצבועים כאן באדום,
נפוצים יותר מכפי שהיינו מצפים.
התאים מכילים שפע של מיטוכונדריה המפוזרים ברחבי הציטופלזמה.
מערכת גולג'י, לעומת זאת,
נוטה להיות מרוכזת יותר, כפי שאפשר לראות כאן בירוק.
בתצלום המיקרוסקופי הזה, רואים את גבולות כל תא
מכיוון שצבענו את הממברנה החיצונית של התא.
כל תא מכיל רשת נרחבת של ממברנות תוך תאיות,
הרשתית התוך-פלזמית שצבועה בירוק.
ידוע לנו שהצל במרכז התא הוא הגרעין,
האברון שבתוכו נמצא הדנ"א, החומר שממנו עשויים הגנים.
בשיעור הבא, נמשיך לחקור כיצד פועל הדנ"א
וכיצד המידע שאוחסן בדנ"א
מתורגם לייצור החלבונים שבונים את גופנו.