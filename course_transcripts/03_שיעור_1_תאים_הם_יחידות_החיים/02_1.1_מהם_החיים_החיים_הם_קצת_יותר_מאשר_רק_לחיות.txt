היי.
ברוכים הבאים לקורס "נגיפים וכיצד לנצח אותם".
במשך שבעה השבועות הבאים אנחנו נהיה צוות.
ביחד נחקור את עולם הנגיפים
כיצד הם חודרים לגופנו
ומדביקים את התאים וכיצד הם גורמים למחלות.
נלמד על המערכת החיסונית, כיצד אנחנו מזהים את האויב
ומגייסים את הכוחות המיוחדים כדי שיחסלו אותם.
באופן מפתיע, אף על פי שהנגיפים הם, ללא ספק, הטפילים המושלמים,
הם לא באמת חיים.
למעשה, לרבים מהם אין אפילו דנ"א.
כדי להבין כל זאת לעומק, תזדקקו למעט רקע,
מעט כימיה, סקירה טובה של התאים שבונים את גופנו
והבנת הדרך שבה מתחברים החלבונים זה לזה.
בכל אופן, אל דאגה.
נעבוד ביחד, צעד אחר צעד, ונספק לכם את היסודות.
בשני השיעורים הבאים נצטרך תחילה
להכניס אתכם לעניינים ולעבור על כמה עקרונות בסיסיים
שהם, כיצד מגיבים המים עם המאקרו-מולקולות של גופנו
וכיצד פועלת הממברנות.
נשמע מסובך או מבלבל? האמינו לי,
בתוך זמן קצר, תגלו שהביולוגיה של התא, הווירולוגיה
והאימונולוגיה מרתקות וקלות להבנה.
אז בואו נתחיל.
האם חשבתם אי פעם על מהות החיים?
הביטו על הבז שמעליי, המרחף ומנפנף בכנפיו.
מובן מאליו שהבז חי.
אך התנהגותו, התנהגותו מגלה לנו משהו על החיים.
אתם שואלים את עצמכם מה עושה הציפור?
לאן היא הולכת?
מדוע היא אינה עפה?
ואז לפתע, היא צוללת, מסתערת על טרפה
והכול מתחיל להיות ברור.
המטרה היא עיקר החיים.
הביטו, הנה "קניון ברייס" במלוא תפארתו.
אין ספק שהוא הוכחה נפלאה לתהליכים גיאולוגיים יוצאים מן הכלל.
אך כשאנחנו מתפעלים מקניון ברייס, אנחנו לא שואלים את עצמנו, מה הוא עושה?
או לשם מה?
תצורות סלע יכולות להיות מדהימות, עם זאת, איננו שואלים את עצמנו מדוע.
ייתכן שנשאל, כיצד הן נוצרו?
אך איננו שואלים, מה הסלעים מנסים להשיג?
כאן, מצד שני, נמצאים "פסלי מוואי" המפתיעים באי הפסחא.
גם הם תצורות סלע, אף על פי שהפעם הסקרנות שלנו מחפשת מטרה.
מישהו בוודאי התאמץ מאוד ליצור את פסלי האבן הענקיים הללו.
כך, אף על פי שהם עצמם אינם חיים, הם הוכחה ברורה לחיים.
למעשה, החיים הם מעט יותר ממטרה בלבד.
נראה כי החיים מחברים את המבנה לתיפקוד.
קחו לדוגמא את בית האבן הזה.
האבנים דוממות, זה ברור, אך הן מאורגנות ומחוברות בקפידה,
ויוצרות מבנה שממלא תפקיד.
למעשה, אפילו המושג שבו אנחנו משתמשים לבעלי חיים, לצמחים ולחיידקים
"אורגניזמים", מרמז כי כל הדברים החיים מאורגנים.
הם אינם אקראיים.
והם אינם בעלי מבנה בלבד, יש להם תפקיד.
מטרה, מבנה ותפקיד אינם ייחודיים לבני אנוש.
קורי עכביש יכולים להיות משוכללים ובנויים בקפידה
למטרת לכידת טרף.
לקוצים שעל השיחים יש, בדרך כלל, מטרה.
באופן כללי, הסיכוי של צמחים קוצניים להיאכל נמוך יותר.
אך התועלת של הקוצים עשויה לעתים להפתיע אותנו.
החרגול הזה אינו הולך לשום מקום.
מובן מאליו, הוא מת.
אך כיצד הוא נתקע על קוץ?
האם ייתכן שחרק זה שופד בכוונה?
ואם כן, לאיזו מטרה?
מי האחראי לכך?
עמיתיי באוניברסיטת תל אביב נתנו לי כמה דוגמאות נוספות
של חיות משופדות על קוצים,
חיפושיות ואפילו חדף.
אין ספק שמישהו דוקר חרקים ויצורים קטנים אחרים.
אך לשם מה?
אם נחקור ונעקוב אחר מקומות שבהם אפשר למצוא לעתים קרובות חיות משופדות,
ייתכן שנפגוש את החנקן, ציפור שיר תמימה למראה.
ככל שנחקור עוד, נגלה שחנקנים וחרקים משופדים
קשורים זה בזה, כפי הנראה.
באופן מפתיע, להתנהגות החנקן ישנה מטרה
ולכן היא חלק מהחיים.
כידוע לכם, לציפורים אין ידיים.
החנקן פיתח שיטה לדקירת טרפו, שמעניקה לו אחיזה
ומאפשרת לו לאכול ביעילות רבה יותר.
אתם רואים? החיים יכולים להפתיע.
מה למדנו, אם כך?
שהחיים קשורים למבנים ולתפקידם.
אך לתהליכי החיים ישנה תכליתיות.
תצפיות מוזרות יכולות לעורר את הסקרנות שלנו.
תצפיות יקבעו אם מה שראינו הוא מאורע אקראי
או דפוס שחוזר על עצמו.
ואם קיימת חזרתיות וישנו חנקן בסביבה,
אפשר לצפות למצוא חיפושיות משופדות לארוחת הצהריים.