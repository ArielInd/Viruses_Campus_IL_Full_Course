מצלמים... ואקשן!
מוזר מאוד.
בעולם הדיגיטלי של ימינו, נראה שלכל דבר ישנה משמעות כפולה.
שטיחי עכבר אינם המקום שבהם חיים עכברים.
הטלפונים ניידים.
הזיכרון נמדד בג'יגה בייט
ולהיות ויראלי נחשב כדבר טוב.
ברוכים הבאים לקורס "נגיפים וכיצד לנצח אותם".
אני פרופסור ג'ון גרשוני, ביולוג
ואני אדריך אתכם במסע לחקר העולם האמיתי של התאים,
התאים החיים שבגופנו והנגיפים שמדביקים אותנו וגורמים מחלות.
מאז שאני זוכר את עצמי,  הייתי תמיד מוקסם מעולם הטבע,
נחשים, לטאות, עקרבים.
אבל כשהתבגרתי הבנתי שכדי להבין את הטבע באמת
עליי לצייד את עצמי בידע מפורט בכימיה של הטבע,
ולהבין כיצד משתלבים הדברים זה בזה.
כדי להבין כיצד פועלים הדברים נחוץ ידע מעמיק.
במשך למעלה מ-30 שנה, הייתי סקרן לדעת כיצד מדביקים הנגיפים את התאים שלנו,
וכיצד באמצעות חדשנות הצליח המדע לבער מחלות.
כיצד מנהלת מערכת החיסון שלנו מלחמה בנגיפים ושומרת על בריאותנו.
אם גם אתם סקרנים, הקורס הזה מיועד לכם.
אינכם זקוקים להכשרה קודמת בביולוגיה או בכימיה.
חיברתי במיוחד סדרת שיעורים בת שלושה חלקים
שתוביל אתכם דרך היסודות צעד אחר צעד.
במטרה להבין את הנגיפים, נצטרך להניח כמה יסודות, קודם כול,
להבין מעט כימיה בסיסית,
וללמוד כיצד נוצרים התאים
וכיצד מספק הדנ"א תכנית לייצור החלבונים.
ידוע לכם כי החלבונים עושים את כל העבודה בגופנו, כמו עיכול מזון,
בניית השרירים והתחזוקה היומית הנחוצה ששומרת על בריאותנו.
לאחר מכן, ברגע שהיסודות יהיו ברורים, נמשיך ונחקור את הנגיפים.
נלמד להכיר את הנגיפים מקרוב, נראה ממה הם בנויים
וכיצד הם פולשים אל גופנו ומשתלטים עליו.
בסופו של דבר, נדון במערכת החיסונית שלנו.
נלמד באופן שיטתי
כיצד תאי הדם הלבנים תוקפים את הנגיפים ומחסלים אותם.
חשובה מכך העובדה שמערכת החיסון שלנו
אינה לומדת להתמחות בלוחמה במחלות בלבד,
אלא גם מאחסנת את הידע הנרכש בארכיון.
במקרה שאנחנו נתקלים בנגיף שנית,
אנחנו מזמנים את הזיכרון מהארכיון, מקדימים תרופה למכה ונשארים בריאים.
זיכרון מיוחד זה בדיוק, הוא הבסיס לחיסונים,
נושא השיעור האחרון שלנו.
נבחן בזהירות את עקרונות הפעולה של החיסונים,
וכן נתייחס ליתרונות ולחסרונות שלהם.
לבסוף, עצה קטנה.
אם לא מתאמצים לא לומדים.
בשנות ה-50, כשהייתי ילד הייתה נפוצה הדעה
שאפשר ללמוד תוך כדי שינה.
למעשה, אבי ניסה זאת עלינו.
בכל לילה כשאחי ואני ישנו שינה עמוקה,
הוא השמיע שוב ושוב קלטת עם השיר
"הסרטים של סקרלט" של הארי בלפונטה.
עד עצם היום הזה, אני עדיין לא זוכר את מילות השיר.
לכן האמינו לי, אין למידה סבילה וחסרת מאמץ.
אתם תצטרכו לחזור על השיעורים ולענות על שאלות ומבחנים במהלך הקורס.
צפייה בסרטונים בלבד אינה מספיקה.
כדי לעבור לסרטון הבא,
תצטרכו להבין באמת את הסרטונים הקודמים.
תצטרכו להשקיע מאמץ וללמוד, לחזור על הדגמות המעבדה,
להקשיב בקפידה לראיונות עם האורחים שלנו
ולעבור ברצינות על חומרי הלמידה הנוספים.
למידה שיטתית בכל שיעור ולמידה פעילה של החומר
תשתלם, בסופו של דבר.
אני מבטיח לכם.
בסוף הקורס תהיו מצוידים בתיבת כלים של ידע
על התאים, על הנגיפים ועל חסינות,
ותרוויחו נקודת מבט חדשה על העולם שמסביבנו.
אז בואו נתחיל.
וביחד נחקור את הנגיפים ונלמד כיצד לנצח אותם.