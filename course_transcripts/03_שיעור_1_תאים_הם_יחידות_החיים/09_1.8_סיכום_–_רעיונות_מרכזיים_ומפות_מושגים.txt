ברכותיי, הגענו לסיום השיעור הראשון של מסענו.
הביטו עד כמה התקדמנו.
בסוף כל שיעור,
אסכם את הסעיפים העיקריים שעליהם דיברנו ביחידות השונות.
אחזור גם על עיקרי הדברים ואקשר ביניהם באמצעות מפות מושגים,
כפי שאתם רואים למטה.
בשיעור הזה למדנו שהמחקר המדעי
נעזר במידות כדי למדוד דברים.
העולם שבו אנחנו חיים עשוי מיסודות כימיים,
אך באופן מפתיע, האורגניזמים החיים ברובם,
מסתדרים עם ארבעה יסודות בלבד, פחמן, חמצן, מימן וחנקן.
כמו כן, המים מהווים 70 אחוזים מגופנו.
למדנו שהתאים הם יחידות החיים והם מכילים
מקרומולקולות אורגניות כמו רב-סוכרים, חלבונים ודנ"א.
הטבלה הבאה תעזור לסכם כמה מהנקודות העיקריות.
התאים הם יחידות החיים.
כל היצורים החיים עשויים מתאים והתאים חיים.
התאים עשויים ברובם מארבעה יסודות, פחמן, חמצן, מימן
וחנקן. 70 אחוזים מגופנו הם מים
ומרבית שאר גופנו עשויה ממקרומולקולות.
המים הם חומר מעניין.
צורתם אסימטרית, הם דו-קוטביים.
מולקולות הידרופיליות נקשרות למים בקשרי מימן.
מסיבה זו הן מסיסות.
חומרים הידרופוביים אינם מסיסים במים.
סוכרים הם הידרופילים ויכולים לבנות רב-סוכרים שונים
הודות לדרך המיוחדת שבה יכולים סוכרים להיקשר זה לזה
וליצור גם פולימרים מסועפים.
פוספוליפידים הם אמפיפתיים.
הם בעלי ראשים הידרופיליים וזנבות הידרופוביים.
ממברנות ביולוגיות הן דו-שכבות ליפידיות.
הממברנות עוטפות את התאים שלנו.
הממברנות מסוגלות ליצור מדורים תוך-תאיים שנקראים אברונים.
כאן, הגרעין צבוע בכחול.
אנחנו יכולים להבחין בגבולות התאים באמצעות צביעת הממברנה החיצונית של התא
ולזהות אברונים מסוימים,
כמו הרשתית התוך פלזמית שצבועה בירוק.
מפת המושגים הבאה מסבירה עוד
על יחסי הגומלין בין המונחים שזה עתה למדנו.
התאים עשויים מיונים, מתרכובות אורגניות וממים.
המים עשויים מחמצן וממימן,
ואילו התרכובות מכילות פחמן וחנקן ויסודות אחרים.
ארבעה יסודות מרכיבים את מרבית גופנו: פחמן, חמצן, מימן וחנקן.
התרכובות האורגניות יכולות להיות מונומרים,
יחידות קטנות שכאשר הן נקשרות יחדיו הן יוצרות פולימרים.
פולימרים יוצרים מקרומולקולות והמקרומולקולות יכולות להתקיים באברונים.
התאים מכילים ציטופלזמה והציטופלזמה מוקפת בממברנות.
הממברנות עשויות מדו-שכבות ליפידיות.
הממברנות יכולות אף ליצור מדורים תוך-תאיים שנקראים אברונים.
האברון המרכזי הוא הגרעין.
הגרעין מכיל כרומוזומים והכרומוזומים מכילים גנים,
והגנים עשויים מדנ"א.
בתוך הציטופלזמה ישנם אברונים נוספים,
כמו הרשתית התוך-פלזמית ומערכת גולג'י,
שתפקידה לייצר ולהעביר את החלבונים.
כל הפעולות הללו דורשות אנרגיה.
המיטוכונדריון הם האברונים שמספקים את האנרגיה לתאים שלנו.