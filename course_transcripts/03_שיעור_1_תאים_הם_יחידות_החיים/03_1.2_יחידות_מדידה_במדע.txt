סקרנות ותשומת לב מובילות למחקר.
כשאנחנו חוקרים את הטבע, לעתים קרובות עלינו למדוד,
גודל, מחזוריות ואת הרכב הדברים.
ליחידות שבהן אנחנו משתמשים במחקר המדעי ישנה לעתים קרובות משמעות.
יחידת האורך,
המטר, לדוגמא,
הוגדר במקור כמרחק בין קו המשווה לבין הקוטב הצפוני
חלקי עשרה מיליון.
שיטת כימות הטמפרטורה היא עוד דוגמא טובה והגיונית.
כאשר קרח ניתך, הוא הופך לנוזל שאליו אנו מתייחסים כאל "מים".
כשאנחנו מחממים מים, בסופו של דבר הם רותחים והופכים לגז שנקרא "אדים".
המעברים המדורגים הללו מתרחשים בטמפרטורות מסוימות.
כשאנחנו מחלקים את הפרש הטמפרטורה בין נקודות הקיפאון והרתיחה של המים,
למאה יחידות שוות, מתקבל סולם מעלות צלזיוס, בן מאה יחידות.
אפס מעלות צלזיוס היא הטמפרטורה שבה מים נוזלים קופאים
ומאה מעלות צלזיוס היא הטמפרטורה שבה המים רותחים.
כדי שנוכל להבין את הנגיפים באמת,
נצטרך לתאר תגובות ומנגנונים במונחים כימיים.
כיצד בנוי הנגיף, ומה מאפשר לו או מונע ממנו להדביק אותנו.
לכן אנחנו חייבים להבין את יחידות הכימיה.
יחידת הכימיה הבסיסית היא האטום.
כל חומר עשוי מאטומים.
האטומים מורכבים משלושה חלקיקים יסודיים,
הפרוטון בעל המטען החיובי, האלקטרון בעל המטען השלילי,
וחלקיק ניטרלי שנקרא "נויטרון".
פרוטונים ונויטרונים הם בעלי מסה דומה
בעוד שמסת האלקטרונים קטנה פי כ-2,000 ממסת הפרוטונים,
והמטען החשמלי שלהם שווה אך מנוגד.
הפרוטונים והנויטרונים דחוסים יחדיו ויוצרים את גרעין האטום.
האלקטרונים יוצרים ענן בעל מטען שלילי שמקיף את הגרעין.
זוהי התכנית הכללית של כל חומר.
אך העולם שמסביבנו מורכב מיסודות כימיים שונים
שיכולים להתחבר וליצור מולקולות.
יסודות כימיים כמו חמצן, פחמן, זהב ועופרת
מורכבים מאטומים, כמובן, אך מספר הפרוטונים שהם מכילים שונה.
לכן לדוגמא, פחמן מכיל שישה פרוטונים,
חמצן מכיל שמונה, זהב 79 ועופרת 82.
אנחנו מגדירים את היחידה הכימית,
היסוד, על בסיס מספר הפרוטונים שהוא מכיל,
דבר שמגדיר את המספר האטומי של אותו היסוד.
לפנינו טבלה שנקראת "הטבלה המחזורית" שמפרטת את היסודות הכימיים.
לכל יסוד ניתן סימן בן אות אחת או שתיים.
כמה מהסימנים הגיוניים מכיוון שהשם האנגלי של היסוד
מתאים לסמל שלו,
כמו פחמן, קרבון באנגלית, שסימנו C, חמצן, אוקסיג'ן שסימנו O, ומימן שסימנו H
אף על פי שכמה מהסימנים נובעים משמם הלטיני של היסודות כמו Ag,
ארגנטום לכסף או Fe, פרום לברזל.
כל היסודות מאורגנים בטבלה לפי מספרם האטומי ההולך וגדל.
לכן, לדוגמא, פחמן, חנקן וחמצן
שהם יסודות בעלי שישה, שבעה ושמונה פרוטונים
מסודרים ברציפות באותה השורה.
בנוסף למספרו האטומי, של כל יסוד
נתון גם משקלו האטומי.
בהתחלה, המשקל האטומי קרוב לפי שניים מהמספר האטומי,
שהוא מספר הנויטרונים השווה למספר הפרוטונים.
אך ככל שהאטום נהיה כבד יותר,
יש צורך שמספר גדול יותר של נויטרונים יהיה דחוס בגרעין ביחד עם הפרוטונים
ולכן עופרת, לדוגמא, בעלת 82 הפרוטונים, צריכה למעלה מ-40 נויטרונים נוספים
כדי לשמור על יציבות הגרעין.
כשאטומים מתחברים ונקשרים זה לזה,
נוצרות תרכובות כימיות ומולקולות.
מים הם מולקולה שבה שני אטומי מימן
נקשרים באמצעות קשרים כימיים לאטום חמצן אחד
ויוצרים H2O, מים.
בהמשך לימודינו בקורס,
נפגוש תרכובות כימיות שונות,
כמו סוכרים, חלבונים ודנ"א. אבל אל דאגה.
הרגע סיימתם קורס מזורז בכימיה.
ברכותיי.
זאת, פחות או יותר, כל הכימיה שתזדקקו לה במהלך הקורס.
האמינו לי.
אם אתם מבינים את היסודות הכימיים,
אין ספק שתהיו מסוגלים להבין את הביולוגיה של התא.
בשיעור הבא נתחיל לחקור את עולם התאים,
נגלה מי היה הראשון שתיאר את התאים
ומי הבין שהתאים הם יחידות החיים.