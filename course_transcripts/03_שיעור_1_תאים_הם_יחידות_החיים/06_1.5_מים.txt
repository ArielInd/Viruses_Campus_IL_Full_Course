מפתיע שרק ארבעה יסודות מרכיבים את מרבית גופנו,
C, O, H ו-N, פחמן, חמצן, מימן וחנקן.
כאן אתם רואים אותם מתוארים ככדורים צבעוניים ומקלות או כאותיות ושורות.
המקלות או השורות מייצגים את ערכיות האטום,
היכולת שלו לחלוק אלקטרונים וליצור קשרים כימיים.
שיתוף אלקטרונים כמוהו כדבק שמחזיק את האטומים ביחד,
ויוצר קשרים כימיים.
מתאן היא תרכובת פשוטה מאוד שבה פחמן נקשר לארבעה אטומי מימן ליצירת CH4.
אטומי המימן והפחמן חולקים את האלקטרונים באופן שווה.
כעת נסתכל על המים.
המים עשויים משני אטומי מימן שקשורים לאטום חמצן.
אך בניגוד למתאן,
בעוד שמימן ופחמן פשוט מושכים את האלקטרונים המשותפים שלהם,
נהוג לומר כי החמצן אלקטרופילי יותר במידה ניכרת.
כלומר, הוא בעל משיכה חזקה יותר לאלקטרונים
מאשר המימן.
משיכה חזקה זו של החמצן לאלקטרונים
מובילה לפיזור בלתי שווה של המטען בתוך מולקולת המים.
דבר זה גורם למים להיות מקוטבים, כלומר, צד החמצן של המים
טעון במטען שלילי יותר מאשר צד המימן.
כתוצאה מכך, אטומי המימן נשארים מעט יותר חיוביים.
אף על פי כן מולקולת המים כמכלול
מוסיפה להיות ניטרלית מבחינה אלקטרוסטטית.
המים הם מולקולה פשוטה בצורת האות וי, שבה החמצן נקשר לשני מימנים.
ולכן נאמר שהיא דו-קוטבית,
יש לה שני קטבים, אחד שלילי יותר והאחר חיובי יותר.
מסיבה זו המים מיוחדים מאוד.
בוודאי ידוע לכולכם כי מטענים מנוגדים מושכים זה את זה,
מטען שלילי מושך מטען חיובי.
וכך החמצן שבמולקולת מים אחת
יכול למשוך אטומי מימן של מולקולת מים שכנה.
במצב כזה, שתי המולקולות נמשכות זו לזו בעוצמה חלשה,
והמשיכה האלקטרוסטטית הזו יוצרת קשר.
החמצן נקשר לאטומי המימן של המולקולה השכנה,
בקשר שנקרא "קשר מימן",
שנוצר בין מולקולות קוטביות שכנות,
במקרה זה, שתי מולקולות מים.
קשרי מימן אינם חזקים כמו קשרים כימיים
שבאמת חולקים אלקטרונים.
המשיכה האלקטרוסטטית בין מולקולות קוטביות חלשה יחסית,
אך אף על פי כן, חשובה ביותר.
היא מסבירה כיצד המים משפיעים
על העולם שמסביבנו וממשתתפים בו.
מולקולות המים הנוזליים מסתדרות בסבכה,
רשת של מולקולות שמטרתה למקסם את היווצרות קשרי המימן.
הקשרים הללו הם שמחזיקים את המים ביחד.
יש צורך בחום כדי לשבור את קשרי המימן עד שבסופו של דבר המים רותחים
ומשחררים מולקולות מים בצורת אדים.
קשרי מימן יכולים להיווצר בין כל מולקולה קוטבית,
בנוסף למים עצמם.
נחזור ונביט על המתאן,
CH4.
אם אחד מערכי הפחמן,
יוחלף באטום חמצן הקשור למימן,
נקבל מולקולה חדשה שנקראת "מתנול",
אלכוהול פשוט.
קבוצת ה-OH נקראת "קבוצת הידרוקסיל", החמצן שבתוכה קוטבי,
ולכן היא יכולה להיקשר בקשר מימן למים הסובבים אותה.
תוספת של קבוצות פחמן ומימן למתנול
תקטין את ההשפעה הקוטבית של קבוצת ההידרוקסיל היחידה שלו.
לדוגמא, הוספה של קבוצת CH3 למתנול
יוצרת אלכוהול שונה שנקרא "אתנול".
למעשה, כולנו מכירים את האלכוהול הזה.
מכיוון שהוא האלכוהול שנמצא בוויסקי, בבירה וביין.
לחיים!
אתנול קוטבי בגלל קבוצת ההידרוקסיל אך הוא קוטבי פחות מאשר המים,
בגלל אטומי הפחמן והמימן הנוספים.
אתנול רותח בטמפרטורה נמוכה יותר,
78 מעלות צלזיוס, ומתאדה בקלות רבה יותר ממים,
מפני שקשרי מימן מעטים יותר וחלשים
מחזיקים את המולקולות ביחד.
מולקולות שמכילות פחמן, מולקולות אורגניות,
יכולות להיות קוטביות יותר או פחות, כתלות במספר הקבוצות הקוטביות שהן מכילות.
ככל שהמולקולה קוטבית יותר, גדלה הסבירות שהיא תגיב
עם מולקולות המים שבסביבתה באמצעות קשרי מימן,
ולכן תהיה "הידרופילית".
כלומר, היא תימשך למים.
אם מולקולה אינה מכילה קבוצות קוטביות,
היא אינה מסוגלת לקיים קשר מימן עם המים.
במקרה זה, היא נקראת "הידורופובית",
מפחדת ממים.
תמיסה הידרופילית אינה מתערבבת עם נוזלים הידרופוביים,
ולכן, מים אינם מתערבבים עם שמן.
כאשר מוסיפים קבוצות הידרוקסיל למולקולות אורגניות
הן נהיות הידרופיליות יותר ויותר.
אך אם מאריכים את שרשראות אטומי הפחמן והמימן,
שרשראות פחמימנים, המולקולה הופכת להיות הידרופובית יותר.
כמה מולקולות הן מעט "סכיזופרניות"
בכך שהן מכילות חלקים הידרופיליים והידרופוביים בו זמנית.
החומרים הללו הם "אמפיפתיים", כלומר, הם בעלי שני המאפיינים.
הם גם הידרופוביים וגם הידרופיליים.
סבון או חומרי ניקוי הם, לדוגמא, אמפיפתיים.
נראה כיצד הידרופיליות והידרופוביות
באות לידי ביטוי בעולם האמיתי.