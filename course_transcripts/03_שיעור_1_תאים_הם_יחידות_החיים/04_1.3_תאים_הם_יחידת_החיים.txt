בשיעור הקודם התחלנו לבחון את טבעם הכימי של הדברים.
בשיעור הזה, נסקור את גילוי התאים.
גילוי התאים
באופן מפתיע, האדם הראשון שראה מיקרובים קטנים
אפילו לא היה מדען, אלא סוחר בדים מהולנד.
מאז חלפו 150 שנה עד שהבינו שהתאים הם יחידות החיים.
בשנת 1669, האמן המדהים, יוהאנס ורמיר
צייר תמונות של אסטרונום ושל גיאוגרף.
פרטי התאורה העדינים כה שובים את הלב, הצבעים כה חיים.
מי שדגמן לציורים הללו, אנטוני ואן ליווינהוק
לא היה אסטרונום ולא גיאוגרף.
ולמעשה, הוא כלל לא היה מדען.
ליווינהוק היה סוחר בדים מקומי, מדלפט שבהולנד.
וכפי שהיה נהוג, הוא היה בודק את התפרים ואת איכות הסחורה שלו
בעזרת זכוכית מגדלת, כדור זכוכית,
בדומה לזה שאני מחזיק כאן.
בזמן שהוא השתעשע וניסה לייצר זכוכית מגדלת טובה יותר,
הוא הבין שככל שהוא מקצר את רדיוס הכדור,
הוא מגדיל את כוח ההגדלה.
בסופו של דבר, יצר ליווינהוק כדורים זעירים להפליא
שמהם עלה בידו להפיק סוג של מיקרוסקופ בעל עדשה יחידה.
על אף היותו בעל מבנה פשוט,
עלה המיקרוסקופ שלו על כל מה שהיה קיים בזמנו,
מכיוון שהוא אפשר לו לבחון את העולם המיקרוסקופי
בהגדלה של 250 פעמים.
ליווינהוק היה האדם הראשון בעולם
שגילה את עולם המיקרובים.
הוא ראה חיידק בפעם הראשונה ואף יצורים חד-תאיים קטנים
בטיפת מים שנלקחה מהאגמים שבסביבות דלפט.
ערב אחד, כאשר ליווינהוק ואשתו
נהנו מרגעי נחת מתחת לשמיכות במיטתם,
החל ליווינהוק לתהות:
"מעניין מה בדיוק השארתי בתוך גברת ליווינהוק".
הוא לקח טיפה ובחן גם אותה מתחת למיקרוסקופ.
כשראה את תאי הזרע שלו שוחים, הוא קרא ליצורים הללו "אנימלקולוס",
בלטינית משמעות המילה היא בעלי חיים זעירים.
הנה, הביטו בעצמכם.
אלה הציורים המקוריים שצייר ליווינהוק לאחר מכן
של זרע ארנב וכלב.
ליווינהוק בוודאי לא היה הראשון שהשתמש במיקרוסקופ בזמנו.
אך הוא היה הטוב ביותר
הודות לעובדה שהמיקרוסקופ שלו עלה בכוחו
אף על המיקרוסקופים המורכבים והמתוחכמים ביותר
שהיו בעלי עדשות רבות והיו קלים לתפעול.
אך המיקרוסקופים המורכבים הללו
היו בעיקרון מערכת של זכוכיות מגדילות בעלות הגדלה מוגבלת
שלא הגדילה אף פעם מעבר לפי 50 פעמים.
בעזרת זכוכיות מגדילות כאלו, בשנת 1665
פרסם המדען האנגלי המוביל, רוברט הוק
את התיאורים שלו על גופים זעירים
בספר המפורסם שלו "מיקרוגרפיה".
בספר, בתצפית מספר 18, על מבנה השעם,
הוא תיאר כיצד גילח פרוסה דקה מאוד של שעם בעזרת סכין גילוח
ובחן אותה מתחת למיקרוסקופ.
הוא כתב: "יכולתי להבחין בבירור
"שהיא מחוררת ונקבובית, בדומה מאוד לחלת דבש."
אך הנקבוביות הללו או התאים לא היו עמוקים במיוחד.
רוברט הוק היה הראשון שהבחין ששעם מורכב מנקבוביות
והוא קרא להן תאים.
רק רגע, האם הוא הבין את האוניברסליות של התאים?
האם הוא הבין שהתאים חיים?
סביר להניח שלא, יחלפו עוד למעלה מ-150 שנה עד שיגלו זאת.
האוניברסליות של התאים
בשנת 1838,
בפאב בברלין, שני מדענים שהשתתפו בכינוס מדעי
נפגשו במקרה.
מתיאס שליידן היה בוטניקאי.
הוא חקר את המבנה המיקרוסקופי של רקמות הצמח,
העלים, הגבעולים והשורשים.
למרבה המזל, התיישב לצדו הזואולוג תיאודור שוואן.
באופן לא מפתיע, לאחר בירה או שתיים החלו שני האנשים לפטפט.
שליידן סיפר לשוואן כי נראה שהצמחים
עשויים תמיד מתאים.
לא משנה איזו רקמת צמח הוא בדק,
היא תמיד הייתה עשויה מתאים
שלכל אחד מהם גרעין משלו.
שוואן היה מופתע מאוד, ולא מכיוון שהוא לא האמין לשליידן.
נהפוך הוא, הוא הבחין שגם בעלי חיים עשויים מתאים.
מתחת למיקרוסקופ חקר שוואן כבדים, מוחות ושרירים,
וכולם היו עשויים מתאים בעלי גרעין.
שליידן ושוואן הבינו לפתע
שכל הדברים החיים עשויים מתאים.
ביחד, הם הציעו את דוקטרינת התא המכריזה כי:
דבר ראשון, כל היצורים החיים עשויים מתאים,
ודבר שני, התאים בעצמם הם חיים.
למען האמת, הם נסחפו במקצת בנוגע למסקנה השנייה שלהם.
הם לא הוכיחו באמת שהתאים חיים.
אך מתברר שזה נכון.
התאים הם, אכן, יחידת הבסיס של החיים.