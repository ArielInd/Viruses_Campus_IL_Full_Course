בשיעור הזה למדנו על חיסונים, גלגלי העזר של מערכת החיסון.
חיסונים אינם תרופות,
ולכן עלינו להיות משוכנעים לחלוטין שהם בטוחים
ויכולים באמת לספק הגנה.
החיסונים פועלים כך שהם מעניקים למערכת החיסון זמן והזדמנות
ללמוד בצורה בטוחה פתוגן שעבר שינוי.
פתוגן שדומה במבנהו לנגיף או לחיידק אך אינו מסוכן.
לאחר מכן, תאי T ו-B מאומנים ומשודרגים מאוחסנים בזיכרון.
כל זאת, בלי לסבול מהמחלה.
הנה כמה נקודות שיעזרו לכם לחזור על נושא החיסונים.
החיסון נגד אבעבועות שחורות היה הראשון והוא הוביל למיגור המחלה הזו.
ג'נר גילה שהדבקה באבעבועות הפרות מגינה עלינו מפני אבעבועות שחורות.
ישנם שני סוגי חיסון לפוליו, IPV ו-OPV.
IPV, חיסון הפוליו המומת הוא נגיף פוליו מומת בפורמאלדהיד של סאלק.
OPV הוא חיסון פוליו חי-מוחלש של סבין שניתן דרך הפה.
החלשה מתרחשת כתוצאה מגידול הנגיפים בתרבית
בתנאים תת-אופטימליים במשך דורות רבים.
בזמן שהנגיפים עוברים מוטציות ומסתגלים לתנאי התרבית,
הם מאבדים את יכולתם לחולל מחלה בבני אדם.
חיסונים תת-יחידתיים מבוססים על השימוש במקטעי פתוגן בלבד.
לכן, אנחנו יכולים להשתמש בטוקסינים בלתי פעילים של חיידקים,
כמו טוקסואיד הדיפתריה והטטנוס.
חיסונים תת-יחידתיים לנגיפים מכילים, בדרך כלל, רק את חלבון ספייק הנגיפי,
כמו אנטיגן פני המשטח של צהבת מסוג B וחלבון L1 של נגיף הפפילומה האנושי.
החיסונים הללו בטוחים במיוחד.
זאת משום שהאנטיגנים הנגיפיים ששימשו להכנת החיסון
מיוצרים בדרך כלל כחלבונים רקומביננטים,
חלבונים שיוצרו כשרק הגנים המטוהרים של האנטיגן הנגיפי
מתורגמים בתאים בטוחים לחלוטין כמו שמרי אפייה.
לכן, החיסונים עצמם אינם מכילים כל דנ"א או רנ"א נגיפי,
ואינם מדבקים כלל וכלל.
כמה נגיפים נראים עמידים לחיסון.
חיסון לאיידס הוא עדיין אתגר רציני.
זאת משום שנגיף HIV משתלב בתוך הדנ"א הכרומוזומלי שלנו.
כך, הנגיף מסוגל להתפשט
בלי לייצר חלקיקי נגיף חופשיים.
HIV תוקף תאי T, ולכן, מחליש את מערכת החיסון שלנו.
כמו כן, HIV משתנה ללא הרף, כמו מטרה נעה.
חיסונים מסחריים מכילים מסייעים,
כימיקלים שמחזקים את התגובה החיסונית כלפי החיסון.
בדרך כלל, המסייעים הם מלחי אלומיניום בריכוז נמוך מאוד,
כ-250 מיקרוגרם לחיסון.
תימרוסל הוא מרכיב נוסף בחיסונים שגרם חשש.
זאת משום שתימרוסל מכיל כספית.
אך, כל החששות בנוגע לשימוש בכספית בחיסונים
כבר אינם בתוקף מכיוון שהוא הוסר
מחיסוני הילדים, החל משנת 2000.
לבסוף, סקרנו את תוכנית החיסונים העדכנית
שמגינה מפני 13 פתוגנים.
במפתיע, כל החיסונים הללו יחדיו מכילים פחות אנטיגנים
מאשר זריקת החיסון היחידה נגד האבעבועות השחורות
שהביאה למיגור המחלה בהצלחה.
במפת המושגים הבאה תוכלו לראות
כיצד האנטיגנים, הפתוגנים והחיסונים קשורים זה לזה.
פתוגנים יכולים להיות וירוסים וחיידקים.
החיידקים יכולים להציג טוקסינים וסוכרים של הקופסית כאנטיגנים.
נגיפים מציגים חלבונים כאנטיגנים.
האנטיגנים יכולים לקשור תאי B.
תאי B מייצרים נוגדנים, שמנטרלים את הפתוגנים.
תאי B מעוררים מייצרים גם תאי זיכרון B.
האנטיגנים הללו הם גם הבסיס לחיסונים.
החיסונים יכולים להיות חיסונים חיים כמו במקרה של החיסון נגד אבעבועות הפרות,
שמגינה נגד אבעבועות שחורות.
חיסונים מומתים הם נגיפים שטופלו בפורמאלדהיד,
כמו במקרה של החיסון המומת נגד פוליו של סאלק.
חיסונים מוחלשים הם נגיפים שטופלו
במשך דורות רבים בתנאים תת-אופטימליים.
הם עוברים מוטציות, ואינם מסוגלים עוד לגרום מחלה.
החיסון נגד פוליו של סבין הוא חיסון מוחלש.
ולבסוף, חיסונים תת-יחידתיים מציגים רק מקטעים מהפתוגן,
בדרך כלל כחלבונים רקומביננטים,
כמו במקרה של אנטיגן פני המשטח בצהבת מסוג B.
חשבו על כך.
החיסונים מיגרו מחלות והצילו מיליוני חיים במשך השנים,
ויוסיפו לעשות זאת עוד שנים רבות.
קאט. וזה הסוף.
וואו!