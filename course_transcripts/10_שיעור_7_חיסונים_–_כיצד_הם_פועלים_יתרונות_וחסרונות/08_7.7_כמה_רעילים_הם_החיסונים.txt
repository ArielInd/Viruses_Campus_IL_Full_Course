כעת, נבחן את התוספים שנמצאים בחיסונים
ונראה כמה מסוכנים הם עשויים להיות.
החיסונים עשויים להכיל מסייעים, חומרים משמרים
ורמות נמוכות של מזהמים.
עד כמה רעילים החומרים הללו?
וכיצד הם שונים באופן יסודי מהמרכיבים הפעילים של החיסונים?
האנטיגנים של החיסון מעוררים את מערכת החיסון שלנו.
כאשר תאי B קושרים את האנטיגן, הוא מעורר את הרחבת השבט
ואלפי תאי B מעוררים מתאמנים לייצר נוגדנים לכדי שלמות.
תאי B המאומנים היטב והמנוסים הללו
מתגייסים לפלוגות הזיכרון של מערכת החיסון
ועומדים היכון למקרה שנידבק בנגיף מחולל מחלה אמיתי
במפגש עתידי.
מסייעים, חומרים משמרים ומזהמים אינם אנטיגנים
ואינם מעוררים תגובה מיוחדת של תאי B.
לכן, כדי שהכימיקלים הללו יהיו מסוכנים,
עליהם להיות רעילים.
רעלים מסוכנים מכיוון שהם מפריעים לפעולת האנזימים,
חוסמים את חילוף החומרים ומחלישים את הפיזיולוגיה שלנו.
חוזק הרעלים קשור ישירות למינון הדרוש לרעל מסוים
להשפיע ביחס למשקל הגוף.
ככול שאנחנו גדולים יותר, אנחנו יכולים לשאת כמות גדולה יותר של רעל ולא לחלות.
השפעת המינון היא הסיבה לחשש מרעלים בקרב ילדים,
מכיוון שילדים ותינוקות הם קטנים.
האם המסייעים רעילים?
המסייעים עשויים ממלחי אלומיניום.
אלומיניום הוא הכימיקל השלישי בכמותו בעולם.
שמונה אחוזים מהאדמה הם אלומיניום.
האלומיניום נמצא בכל מקום, במזונות, באבק שבאוויר.
טבליות נוגדות חומציות מכילות כ-500 מ"ג לטבלית.
אספירין נוגד חומציות מכיל 20 מ"ג בגלולה.
מונעי הזעה עשויים להכיל כמות גבוהה של אלומיניום.
וכן גבינה אמריקאית ואורגנו.
ובבקשה, אל תתנו לי להתחיל לדבר על סודה לשתייה,
20 מ"ג אלומיניום בגרם.
כל המצרכים הללו מכילים מיליגרמים של אלומיניום.
תינוק שניזון מאבקת חלב מקבל לפחות שני מ"ג אלומיניום מדי יום,
ואדם בוגר מקבל בוודאי פי עשרה מכך.
הכמויות הללו עדיין מתחת
לרמה הבטוחה של תצרוכת האלומיניום המותרת,
שהיא כ-140 מ"ג ביום,
לאדם במשקל 70 ק"ג בממוצע.
ובכן, אתם שואלים, כמה אלומיניום יש בחיסון?
בדרך כלל, כ-250 מיקרוגרם לחיסון.
בוודאי תשאלו, כמה זה 250 מיקרוגרם?
כיצד נראים 250 מיקרוגרם של אלומיניום?
תחילה אאפס את המאזנים האנליטיים.
וכדי לוודא שהכול בסדר,
אשקול שקל ישראלי.
הוא אמור לשקול 3.5 גרם, או 3,500 מ"ג.
ואכן כך. הכול בסדר.
נפח חיסון אופייני הוא חצי מ"ל,
ששוקל כ-500 מ"ג.
אני אשקול חצי מ"ל מים,
ששוקלים, כפי שאתם רואים, כחצי גרם,
495.5 מ"ג, ליתר דיוק, וזה בסדר.
כעת, אוסיף הכי מעט מלח שאוכל.
וכפי שאתם רואים, זה כבר יותר מדי,
יותר ממ"ג אחד, פי ארבעה מכמות האלומיניום
שנמצאת בחיסון אופייני.
אתם רואים?
כשאנשים מדברים על סכנת האלומיניום בחיסונים,
עליכם לחשוב על השאלה,
כמה אלומיניום יהיה צריך להוסיף כדי שהוא יהיה רעיל במידה מסוכנת
בהשוואה לכמות המעטה שמשמשת לחיזוק התגובה לחיסון.
התוסף הבא בחיסונים, שאנשים חוששים מפניו, הוא כספית.
את כולנו הזהירו עד כמה הכספית מסוכנת.
למעשה, זה נכון.
חיידקים בים ממירים כספית לא אורגנית למתיל-כספית.
הפלנקטון אוכל את מתיל הכספית והדגים אוכלים את הפלנקטון,
ובסופו של דבר, אנחנו אוכלים את הדגים.
מתיל הכספית שאנחנו מכניסים לפה נספג במעיים
ועלול לגרום הפרעות נוירולוגיות.
תימרוסל הוא חומר משמר שמכיל כספית
ומוסיפים אותו לחיסונים שארוזים בבקבוקונים רב-פעמיים.
תימרוסל מבטיח שהחיסון יישאר סטרילי ובטוח להזרקות מרובות.
אך, כאשר תימרוסל נכנס לגופנו,
הוא מייצר אתיל-כספית ולא מתיל-כספית.
שתי תרכובות הכספית אינן זהות,
וצורת האתיל אינה רעילה כמו מתיל הכספית.
אך, כל הדיון על כספית מיותר כעת.
משנת 2000, מסופקים החיסונים לילדים
בזריקות סטריליות חד-פעמיות.
וכך, במשך 17 השנים האחרונות חיסוני הילדים נטולי תימרוסל.
לבסוף, התוסף האחרון שיש לשים אליו לב הוא המזהמים.
הם קיימים בכמויות זעירות, נמוכות בהרבה מהאנטיגן עצמו
או מהמסייעים, כאשר הם קיימים.
אף על פי כן, המזהמים עלולים להיות מסוכנים מאוד לאנשים אלרגיים.
כפי שלמדנו בשיעור 6, כמה אנשים אלרגיים לחלבונים בלתי מזיקים
שהגוף שלהם רואה כאלרגנים.
אם אדם שאלרגי לחלבון ביצה יתחסן נגד נגיף השפעת,
התוצאה תהיה הרסנית מכיוון שהחיסון לשפעת עשוי בביצים.
אנשים צריכים לדעת מה המצב האלרגי שלהם
כפי שהם צריכים להימנע מבוטנים או מאבקנים.
לכן האחות מבקשת מכם תמיד להמתין 15 עד 30 דקות
בחדר ההמתנה לאחר חיסון.
זאת כדי להבטיח שהכול בסדר.
ובמקרה של תגובה אלרגית חריפה,
אפשר להזריק אפינפרין ולפתור את הבעיה.