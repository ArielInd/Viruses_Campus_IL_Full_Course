היי, פיטר.
מה מיוחד כל כך בנגיף השפעת ומדוע אין חיסון
אחד לכל החיים?
זאת שאלה טובה מאוד.
אחת הסיבות לכך שנגד כמה מחלות שגורמים נגיפים
יש לנו חיסונים טובים היא שהם אינם משתנים.
נגיפי החצבת, חזרת ופוליו אינם משתנים.
ולכן קל יותר...
אני לא אומר שקל לייצר חיסונים
ועלינו להיות אסירי תודה שהחיסונים הללו קיימים.
קל יותר לייצר חיסונים נגד נגיפים שאינם משתנים.
לנגיף השפעת, בדומה מאוד למה שרואים
בנגיף HIV, בנגיפי צהבת מסוג C, ישנם נגיפים שונים רבים,
גרסאות שונות רבות.
ולכן קשה הרבה יותר לפתח חיסון
שיפעל נגד כל הגרסאות הללו.
בנוגע ל-HIV, לצהבת מסוג C ולשפעת,
אני חושב ששפעת היא עדיין הקלה ביותר, באופן תיאורטי,
מבחינת פיתוח חיסון ארוך טווח
שיכסה את כל הגרסאות השונות.
אך כפי שנדון, זהו עדיין אתגר רציני.
לכן, זה כמו לנסות לפגוע במטרה נעה.
הנגיף משתנה כל הזמן.
נגיפי השפעת עוברים שינויים שמצטברים בכל שנה.
במילים אחרות, כעת, אנחנו מדברים על שנת 2016,
ישנם זנים מסוימים אך בשנה אחת הם דומים מאוד.
אבל בשנת 2017, בשנת 2018, יופיעו נגיפי שפעת
שונים למדי מהזנים שקיימים כיום,
ונוכל להידבק מחדש ולחלות.
ההשתנות של נגיף השפעת משנה לשנה היא הבעיה הגדולה.
אם אני מבין נכון, מה שאתה אומר הוא
שאחד הפתרונות להתמודדות עם השפעת
הוא לקבל חיסון עונתי שנתי.
אבל האם אין אפשרות להמציא, לגלות חיסון אוניברסלי?
חיסון שיוכל אולי לספק הגנה למספר שנים?
אמנם יש לנו חיסון עונתי טוב,
כלומר, חיסון שיש לקבלו מדי שנה.
אנחנו חייבים לקבל את הזריקה.
בכמה ארצות ישנו גם נגיף חי שניתן דרך האף
ומשרה תגובה חיסונית של הרירית בדרכי הנשימה העליונות.
כלומר, ישנם חיסונים לנגיף השפעת, חיסונים לנגיף השפעת העונתי,
שהם, למעשה, טובים מאוד.
הם אינם מושלמים.
וזאת אחת הסיבות שבגללה אנחנו מנסים
לפתח חיסון טוב יותר, חיסון אוניברסלי לנגיף השפעת,
שלא יספק הגנה רק בשנת 2016
אלא גם בשנת 2017, 2018 וכן הלאה.
וזהו אתגר.
יש לנו רעיון או אסטרטגיה
שעשויים לאפשר לנו לפתח חיסון כזה.
והיא להתמקד בתחומים של הנגיף
השמורים ביותר.
בעיקרון, מערכת החיסון שלנו רואה את החלק החיצוני של הנגיף,
והחלק החיצוני משתנה ללא הרף.
אם נוכל לכוון מחדש את מערכת החיסון לעבר האזורים השמורים של הנגיף,
ואנחנו מדברים בייחוד על ההמגלוטינין,
והכוונה היא לגבעול במקום לראש.
אם מכוונים מחדש את מערכת החיסון אל הגבעול
וכן אל הגליקופרוטאין השני, הנוירואמינידאז,
ונצליח להכריח, לשכנע, לשדל את מערכת החיסון
לזהות את האזורים השמורים הללו,
ולעורר תגובה חיסונית ארוכת טווח
נגד הגבעול של ההמגלוטינין והנוירואמינידאז,
אנחנו מאמינים שנוכל לפתח חיסון אוניברסלי נגד נגיף השפעת
שיגן עלינו מפני כל הזנים.
ואם נצליח בכך, הוא באמת יהיה
חיסון למשך זמן שיספק חסינות לכל החיים.
וזה יהיה דומה לחיסונים היוצאים מן הכלל האחרים
כמו החיסון נגד חצבת, החיסון נגד חזרת והחיסון נגד נגיף הפוליו.
פיטר, תודה רבה לך.
תודה רבה.