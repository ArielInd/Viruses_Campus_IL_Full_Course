כיצד ייתכן שאיש מכם לא ראה מעולם אבעבועות שחורות?
למען האמת, התשובה היא סיפור מדהים,
סיפור שהבטחתי לספר לכם בשיעור האחרון של הקורס.
בסדר, הבטחות צריך לקיים, נכון?
כיום, מחלת האבעבועות השחורות אינה קיימת עוד.
אתם שואלים, כיצד?
נחזור 200 שנה לאחור.
בגיל 24, אדוארד ג'נר החל לעבוד כרופא משפחה
בגלוסטרשייר שבאנגליה.
אבעבועות שחורות הייתה בין המחלות הנפוצות שבה הוא טיפל.
להפתעתו, הוא שם לב שמסיבה מסוימת חולבות חלו באבעבועות שחורות רק לעתים רחוקות.
לעומת זאת, הן חלו לעתים קרובות באבעבועות הפרות, מחלה דומה אך חלשה יותר,
שייצרה שלפוחיות שהחלימו בקלות.
האם מחלת אבעבועות הפרות מגינה מפני מחלת האבעבועות השחורות הקטלנית?
כדי לבדוק את הרעיון, ב-14 במאי 1796,
גירד ג'נר את המוגלה משלפוחית טרייה של אבעבועות הפרות
מידיה של חולבת מקומית בשם שרה נלמס,
והדביק את ג'יימס פיפס הצעיר בן השמונה, בנו של הגנן של ג'נר.
ג'יימס הקטן פיתח חום מתון ובמהרה החלים לחלוטין.
בראשון ביולי, העמיד ג'נר את הרעיון שלו במבחן.
ג'נר לקח מוגלה מחולה במחלה המקורית והדביק את פיפס הצעיר.
ג'יימס פיפס נראה עמיד למחלה האנושית.
אך, ליתר ביטחון, בדק ג'נר את פיפס כמה פעמים נוספות.
בכל פעם הוא השיג תוצאות דומות.
הדבקה באבעבועות הפרות מגינה מפני מחלת האבעבועות השחורות האנושית.
וכך נולד החיסון.
מאז ג'נר, החלו ברחבי העולם, מסעות חיסון נגד האבעבועות השחורות.
ועם כל אחד מהם, ירדה שכיחות המחלה.
לבסוף, בשנת 1966, אסיפת הבריאות העולמית ה-19
יזמה תוכנית עולמית למיגור האבעבועות השחורות.
ובשנת 1980, אישר ארגון הבריאות העולמי את מיגור האבעבועות השחורות באופן רשמי.
אם כך, הדבקה באבעבועות הפרות מגינה עלינו מפני אבעבועות שחורות.
כשאנחנו מתחסנים, מערכת החיסון מתאמנת נגד אבעבועות הפרות,
מכשירה נוגדנים ותאי T ומאחסנת אותם בתאי זיכרון
המנוסים במלחמה נגד המחלה הקלה יותר.
במקרה של הדבקה במחלת האבעבועות השחורות המקורית,
הודות לזיהוי בהצלבה, הזיכרון שלנו מתעורר.
והחסינות נגד אבעבועות הפרות מוכיחה את עצמה כמספיקה
במניעה ובחיסול הנגיף האנושי.
החיסון נגד אבעבועות שחורות אינו היחיד שהצליח באופן מדהים.
גם נגיף הפוליו כמעט והובס.
כפי שאתם זוכרים, מצעד הפרוטות של רוזוולט הוקדש לייצור חיסון.
אנדרס וצוותו גילו כיצד לגדל את נגיף הפוליו בתרבית רקמה.
ואז, יונה סאלק,
חוקר רפואי צעיר באוניברסיטת פיטסבורג,
פיתח שיטה לייצור המוני נגיפי פוליו מומתים לצורך חיסון.
בטח תשאלו, נגיפים מומתים?
איך אפשר להרוג משהו שאינו חי מלכתחילה?
כשמטפלים בנגיפים בכימיקלים שהורסים את הגנים
או הורסים את החלבונים שלהם במידה שהם אינם מסוגלים עוד להדביק תאים
ולהשתכפל בתוכם, אנשים מתייחסים לנגיפים שהוצאו מכלל פעולה
כאל נגיפים "מתים", באופן מטפורי, כמובן.
וכאשר וירוסים מסוגלים להדביק תאים ולהשתכפל בתוכם,
אותם אנשים קוראים לחלקיקים המזהמים הללו "נגיפים חיים".
חיים, מתים או מומתים וחלשים או מוחלשים, כפי שנראה
הם מושגים נפוצים שבהם משתמש הציבור
לתיאור מצבם המדבק של הנגיפים המשמשים בחיסונים.
סאלק גילה שטיפול בנגיפים חיים מדבקים בפורמאלדהיד
מוציא אותם מכלל פעולה.
ואף על פי שהמשטח האנטיגני שלהם נראה רגיל,
הנגיפים אינם מסוגלים להדביק תאים או להשתכפל כלל וכלל.
לכן, הזרקת נגיפי פוליו שהומתו בפורמאלדהיד לבני אדם
מספקת למערכת החיסון שלנו זמן רב ללמוד את החלבונים הנגיפיים,
להרחיב את שבט תאי ה-B שמשכללים את הנוגדנים נגד פוליו
ולאחסן תאי זיכרון, כל זאת בהיעדר המחלה.
ייתכן שחלק מכם ישאל, הנוגדנים הם בסדר
אבל מה בנוגע לחסינות תאי T?
אם הנגיף אינו פעיל ואינו מסוגל להדביק ולהשתכפל בתאים,
לא יהיה ייצור חדש של חלבונים נגיפיים.
ו-MHC המדווח אינו מגיע לפני משטח התא כדי להפעיל תאי T.
לשם כך, נקט אלברט סבין גישה שונה לחיסון נגד פוליו.
סבין גידל נגיפי פוליו, פתוגן אנושי,
בתרביות של תאי קופים בתנאים תת-אופטימליים.
הוא עשה זאת במשך דורות נגיפים רבים וגרם להם לעבור מוטציות
ולהסתגל להעדפת קופים על פני תאי אדם.
כאשר הנגיפים שהשתנו ניתנו לבני אדם,
הם הדביקו אותם אך לא גרמו מחלה.
הנגיפים היו מוחלשים, כלומר, חלשים.
מתן כמה טיפות של נגיפים חיים מוחלשים,
חיסון הפוליו של סבין שניתן דרך הפה, OPV, מדביק את הרירית בנגיפים בלתי מזיקים
ונותן לתאי B ו-T שלנו הזדמנות להתאמן.
במקרה של הדבקת פוליו מקורית, נקרא הזיכרון להצלת המצב
והמחלה נמנעת כבר במעיים.
אם כך, החיסון נותן למערכת החיסונית
זמן והזדמנות להתאמן ולתרגל
על נגיפים מומתים, מוחלשים או לזהות בהצלבה נגיפים בלתי מזיקים.
במקרה שניפגש בנגיפים אלימים מקוריים שנית,
נגיב מיד בכול הכוח בתגובה משנית יעילה
ונסיר את האיום לפני התפתחות המחלה.
נראה שהכול בסדר.
אך זו אינה התמונה השלמה.
ויש לקחת בחשבון את הסיכונים.
נדון בהם באחת היחידות הבאות,
אך רק לאחר שנלמד מעט יותר על חיסונים.