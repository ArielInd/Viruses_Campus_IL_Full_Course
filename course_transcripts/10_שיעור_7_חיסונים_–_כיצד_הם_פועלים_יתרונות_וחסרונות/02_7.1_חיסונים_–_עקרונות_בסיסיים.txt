הנה הגענו, לשיעור האחרון של הקורס.
בשיעור הקודם, סקרנו את שתי הזרועות של מערכת החיסון,
המולדת לעומת הנרכשת.
למדנו שרק החסינות הנרכש לומדת מהניסיון.
כאשר פתוגן פולש לגופנו, תאי B ו-T לומדים את האויב, לומדים את המבנה שלו
ומגלים את נקודות התורפה שלו.
כתוצאה מכך, הם מכוונים ומשכללים בזהירות את הקולטנים שלהם
במטרה לזהות בדייקנות את הפולש ולחסלו ביעילות.
תהליך אימון זה אורך זמן וייתכן שיידרשו כמה שבועות כדי לבצעו כשורה.
אך השקעת הזמן והמאמץ משתלמת.
תאי B ו-T המשוכללים
מאוחסנים בתאי הזיכרון של ארכיון המערכת החיסונית
ונקראים לפעולה אם אותו הפתוגן ינסה לתקוף אותנו שנית.
אימון המערכת החיסונית במפגש הראשוני
הוא זה שמבטיח הגנה יעילה בעתיד.
החסינות שמושגת בדרך הטבעית היא לרוב תוצאה של מחלה תחילה.
בדרך כלל, אנחנו סובלים מכל הסימפטומים של שפעת או גרוע מכך.
הגוף כואב. ייתכן שיתפתחו חום, בחילה, פריחה ואדמומיות
שעשויים להימשך שבוע, שבועיים.
במשך זמן המחלה, תאי B ו-T
מתאמנים ולומדים כיצד להתמודד עם האיום
כדי לחסל את הפתוגן, בסופו של דבר, ומרבית החולים מחלימים.
אם אותו הנגיף ידביק אותנו שנית, הודות לזיכרון,
תאי T ו-B המאומנים נקראים
והתגובה חזקה, מידית ויעילה
וכך, נמנעת המחלה.
אם אפשר היה לאמן את הלימפוציטים נגד פתוגנים
בלי לסבול מהמחלה בפעם הראשונה,
זה היה יכול להיות נפלא באמת.
לכך בדיוק תוכננו החיסונים.
הם מספקים לגופנו ולמערכת החיסון
הזדמנות ללמוד את פרטי הפתוגן בשקט ובזהירות,
להתמקד בנקודות התורפה, לאמן צבא של תאי B ו-T לכדי שלמות,
ולאחסן אותם בזיכרון שלנו ללא כל מחלה.
כשנלמד על חיסונים, כמה שאלות עשויות לעלות במוחנו.
כיצד הופכים הפתוגנים לבטוחים?
האם אימון עם פתוגן נפל מייצר זיכרון יעיל?
האם חסינות טבעית טובה יותר מזו שמושגת באמצעות חיסון?
מדוע ישנם נגיפים שנראים עמידים לחיסון?
האם החיסונים מסוכנים?
האם הם רעילים?
האם יש גבול לנטל החיסונים שאנחנו מעמיסים על הילדים שלנו?
ביחידות הבאות, נתייחס לכל אחת מהנקודות הללו.
נבחן את החיסונים תוך שימוש בידע שלנו על תאים ועל נגיפים
ביחד עם הבנתנו את מנגנוני החסינות.
יחדיו, נדון ברעיונות ובדאגות
שנראים מרכזיים לדיון על החיסונים
וכיצד הם יכולים להשפיע על רווחתנו.