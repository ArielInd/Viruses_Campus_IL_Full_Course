דמיינו לעצמכם שאתם רוכבים על אופניים, מדוושים בשמחה בדרכים צדדיות
כשלפתע, אתם מחליקים ונופלים.
בסדר, אתם חובשים קסדה.
אך נחתכתם בברך.
אתם מדממים ומרוחים בעפר, חצץ ומי יודע מה עוד.
אתם מנערים את מה שאפשר ורוחצים את החתך.
ועד שהגעתם הביתה הדימום פסק.
הכול נראה בסדר.
אך למחרת בבוקר, אתם מתעוררים עם כאבים.
הברך אדומה, נפוחה, חמה ופועמת.
חומר צהוב ומגעיל נוזל מהחתך.
מה הבעיה?
אתם סובלים מדלקת חריפה, תגובה חיסונית מולדת מושרית.
בואו נחזור לאחור, לאט צעד אחר צעד.
לפני שמעדתם, העור שלכם עשה את המוטל עליו
והדף כל פתוגן שחלף בסביבה.
ואז, החלקתם ונחתכתם בברך.
האפידרמיס והדרמיס שלכם נפרצו.
הרקמות הרכות שמתחת מלאות כעת בלכלוך,
כולל חיידקים, שנמצאים גם בתוך החתך.
החיידקים כבר מתחילים להתיישב,
הם מבטיחים את עמדתם ומתרבים.
כרגע, המקרופאג'ים המקומיים עדיין אינם יודעים דבר.
ובשלב הזה, ידם של החיידקים על העליונה.
במהרה פוגשים המקרופאג'ים את החיידקים.
ה-PAMP מגרים את ה-PRR, האזעקות מושמעות והקרב מתחיל.
המרוץ יצא לדרכו.
אם החיידקים מתרבים בקצב מהיר יותר מקצב האכילה של המקרופאג'ים,
האיזון מופר ועל המקרופאג'ים לגייס עזרה.
המקרופאג'ים מתחילים להפריש הודעות כימיות,
ולהכין את הרקמות הפצועות לקרב.
ההודעות הללו הן חלבונים מיוחדים, ציטוקינים,
משהו כמו הורמונים של מערכת החיסון שמווסתים את פעולותינו
ומורים לגוף מהי דרך התגובה הטובה ביותר.
תחילה מתרחבים כלי הדם.
הם מתפשטים כדי שזרם הדם באזור הרקמה הפצועה
יתגבר ויאט.
כמו כן, נוצרים פתחים בין תאי הנימים.
דבר זה מגביר את חדירות כלי הדם
ופלזמה דולפת החוצה מהדם
ונכנסת לאזור הקרוב לרקמה הפגועה.
כך בתגובה לאזעקת הציטוקין, אנחנו חשים
נפיחות מקומית, אדמומיות, חום וכאב.
אלה הם ארבעת הסימנים העיקריים לדלקת חריפה.
גלויים פחות לעין הם הציטוקינים המיוחדים שנקראים "כימוקינים",
שאף הם מופרשים לדם
מהמקרופאג'ים ומתאים אחרים של הרקמה הפגועה.
הכימוקינים שולחים הודעות שקוראות לחיילים המיוחדים, הנויטרופילים.
מובן שריכוז הכימוקינים גבוה ביותר בקרבת התאים המפרישים.
וכשמתרחקים יותר ויותר,
ריכוז הכימוקינים יורד בסופו של דבר.
את התופעה הזו אנחנו מכנים "מפל ריכוזים".
ריכוז הכימוקינים תמיד גבוה יותר ככל שמתקרבים לתאים המפרישים.
הנויטרופילים שחשים את הכימוקינים,
הם הלויקוציטים הנפוצים ביותר בדמנו.
אלה הם פאגוציטים תוקפניים ביותר שעוקבים אחר מפל ריכוזי הכימוקינים
אל הפצע, מנהלים מלחמה עם החיידקים ואוכלים כל מה שבסביבתם.
אך חייהם של הנויטרופילים קצרים
והם מתים לאחר כמה מפגשים עם האויב.
לכן, לא מפתיע
שכמה מהציטוקינים מודיעים למח העצמות
להגדיל את ייצור תגבורת הנויטרופילים.
עוד ועוד נויטרופילים זורמים אל שדה הקרב, טורפים את החיידקים
ומתים במהלך הפעולה.
הצטברות זו של נויטרופילים מתים ושל חיידקים מתים
היא המוגלה, הנוזל בצבע קרם-צהבהב
שמצטבר בפצע עד שהפולשים מובסים.