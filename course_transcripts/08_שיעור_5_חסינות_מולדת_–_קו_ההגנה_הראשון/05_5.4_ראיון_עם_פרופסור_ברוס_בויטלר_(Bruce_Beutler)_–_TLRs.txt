היי ברוס.
נעים מאוד לראותך.
ואני מודה לך מאוד על הזמן שאתה מקדיש לשוחח עם הסטודנטים שלנו.
שלום, ג'ון.
העונג גם שלי.
ואני שמח מאוד להיות אתכם.
דיברנו עם הסטודנטים על ההיבטים השונים של מערכת החיסון
וציינו שאחת התגליות המרגשות בעשר השנים שעברו
הייתה קולטני TLR.
אולי תוכל לחלוק איתנו כמה מרעיונותיך?
כמו מה הניע את המחקר שלך, מה חיפשת
ואם היו הפתעות ותגליות?
כן, אשמח מאוד.
אחת השאלות שסיקרנו אותי ברפואה
הייתה הבעיה של הלם זיהומי כתוצאה מחיידקי גראם-שליליים.
ראיתי חולים רבים במצב הזה.
ידעתי שלאנדוטוקסין יש חלק גדול בכך.
התחלתי בניסיון לבודד ציטוקין, שאנחנו מכנים "קכקטין".
עם הזמן הוא נודע בשם "טומור נקרוזיס פקטור" או TNF.
הפרוטוקול להפקת הציטוקין
היה פשוט לטפל במקרופאג'ים באנדוטוקסין, ב-LPS.
אני מבין.
והבנתי שהוא היה הגורם העיקרי לאנדוטוקסיות.
הוא גרם לדלקת.
אבל השאלה הגדולה שעלתה במוחי כשהתחלתי לחשוב על מערכת המודל
הייתה, כיצד פועל אנדוטוקסין?
איזה קולטן יש לו?
החלטתי שאני רוצה למצוא קולטן ל-LPS,
לעקוב אחר TNF כסמן התגובה.
הייתה פתוחה בפני גישה גנטית, מכיוון שמשנת 1965 בערך,
היה ידוע שישנם עכברים מסוימים שעמידים ל-LPS.
הניחו כי ייתכן שהעכברים הללו עברו מוטציה בקולטן ל-LPS.
חשבתי שאם אוכל למצוא את המוטציה אז נדע מהו הקולטן.
לקח לנו כחמש שנים לאתר את המוטציה.
ובסופו של דבר, מצאנו אותה.
מצאנו שהיא נמצאת על קולטן יתום שנקרא "קולטן TLR4".
וכך ידענו ש-TLR4 הוא כמעט בוודאות
הקולטן הפיזי של LPS.
אני חייב לומר שזאת הייתה באמת תקופה מרגשת בחיי.
כשמחפשים משהו שיודעים שחייב להיות קיים,
ובכל זאת, קשה מאוד למצוא אותו, מתפתחת מעין אובססיה.
ועליי לציין שלעתים הייתי חולם בלילה
שמצאתי את המוטציה.
אני זוכר מקרה אחד שבו כתבתי...
האם היו אלה חלומות בלהה?
בהחלט לא, להפך.
הרגשתי אופוריה.
אבל כשהתעוררתי בבוקר, התשובה אף פעם לא הייתה הגיונית.
היכן ה-LPS נמצא באמת?
מדוע בהכרח זוהי מולקולה אוניברסלית וחשובה כל כך?
LPS הוא מרכיב מבני של חיידקי גראם-שליליים.
בעיקרון, לכל חיידקי גראם-שליליים יש LPS.
הטוקסיות של LPS משתנה.
למעשה, כמה מבני LPS אינם מפעילים TLR4 כלל וכלל.
אבל מרביתם כן.
וכך עם קולטן אחד, מערכת החיסון המולדת
מסוגלת לכסות חלק נכבד מהעולם המיקרוביאלי.
כלומר, אולי מחצית מכל החיידקים שנפגוש אי פעם.
ולדעתי, זה אחד הדברים היפים בקולטנים לזיהוי תבניות, PRR,
אם ברצוננו לקרוא להם כך.
מספרם מוגבל למדי, כמה עשרות.
וייתכן שלא מצאנו את כולם.
אבל מספרם אינו עצום.
זה מזכיר לי את המצב עם היסודות.
ידוע לנו שישנם 92 יסודות טבעיים בעולם.
עם זאת , הכול בעולם עשוי מ-92 היסודות הללו,
החל מגלידה ועד לבבונים או כל מה שעולה בדעתכם
כקצוות שונים של הקשת.
וכאן המצב דומה.
ישנו מבחר מצומצם של קולטנים
שאמור להגן עלינו כנגד כל מיקרוב כמעט,
החל מפרוטוזואה ועד לווירוסים.
והם ממלאים את תפקידם באופן יוצא מן הכלל.
אני מבין.
הזכרנו את העובדה ש-LPS קיים בעיקר בעולם הבקטריאלי.
אבל האם מערכת החיסון המולדת מגינה עלינו גם מפני נגיפים?
בהחלט כן.
כמה קולטני TLR מזהים חומצות גרעין.
TLR9 מזהה דנ"א חד-גדילי, לדוגמא.
ו-TLR3 מזהה רנ"א דו-גדילי.
וישנם חיישנים ציטופלזמיים גם לחומצות גרעין.
ונקודת הסיום של כל התגובות הללו, לא משנה מה גרם להן להתחיל,
היא תגובת האינטרפרון, תגובת אינטרפרון מסוג 1,
שמובילה ליצירת מאות מולקולות.
ומהשלב הזה, זו תעלומה, במידה רבה,
כיצד בדיוק נשלטים הנגיפים באופן סלקטיבי.
אך מובן מאליו שהדבר קורה.
ברוס, אני רוצה להודות לך מאוד.
דבריך עזרו לנו והיו מעניינים מאוד.
העונג כולו שלי.
ואני מצפה לראות את כל סדרת השיעורים
שאתה מכין. -טוב, בבקשה.
תודה רבה.
תודה, ג'ון. להתראות.