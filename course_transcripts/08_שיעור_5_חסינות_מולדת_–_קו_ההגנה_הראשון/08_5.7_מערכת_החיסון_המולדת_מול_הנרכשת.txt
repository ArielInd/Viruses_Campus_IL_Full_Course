לפעמים מערכת החיסון המולדת,
גם בעזרת מיליארדי מיקרובים
עדיין אינה מצליחה להדוף את המתקפה.
כאשר פאגוציטים, מקרופאג'ים ונויטרופילים,
ביחד עם הדלקת אינם מספיקים,
מגיע הזמן לקרוא לכוחות המיוחדים, הלימפוציטים.
תאי T ותאי B שמפעילים חסינות נרכשת,
התגובה הממוקדת והמדויקת להפליא
שלא זו בלבד שהיא משגרת את מכת המחץ,
אלא גם לומדת מהניסיון.
תאי T ו-B חמושים בקולטני משטח תא המותאמים במיוחד
בשונה מ-PRR, הקולטנים לזיהוי תבניות.
זכרו, PAMP הן תבניות מבניות כלליות שבאמצעות קשירה של PRR
מבחינות ביננו, כלומר, עצמי,
לבין לא עצמי, פתוגן זר, לדוגמא.
LPS משותף לחיידקים רבים,
כמו שרנ"א דו-גדילי הוא סמן טוב לזיהום ויראלי.
אך זיהוי הסמנים הללו וקשירתם
אינה מגלה את סוג החיידק
או באיזה נגיף רנ"א מסוים אנחנו נגועים.
בניגוד לכך, קולטני הלימפוציטים הם ספציפיים להפליא
ומיועדים לזהות בדיוק את סוג החיידק, הנגיף
או כל פתוגן אחר שבו עלינו להילחם.
התגובה החיסונית הנרכשת מסתמכת על שלושה תפקידים עיקריים של הלימפוציטים:
הלימפוציטים מזהים וקושרים סמנים ייחודיים של הפתוגן
ומסוגלים להבדיל ביניהם לבין סמנים עצמיים.
המולקולות שהלימפוציטים מזהים וקושרים נקראות "אנטיגנים".
מרבית האנטיגנים הם חלבונים.
אך, סוכרים, ליפידים ואפילו דנ"א יכולים להיות אנטיגניים אף הם.
כלומר, מערכת החיסון שלנו יכולה לזהות אותם.
לכן, הלימפוציטים חייבים להבדיל בין אנטיגנים זרים
לבין אנטיגנים עצמיים, והם עושים זאת באמצעות הקולטנים הספציפיים.
הלימפוציטים מגיבים לנוכחות פתוגנים
ופועלים לחסל זיהומים ולהיפטר מהם.
כפי שנלמד, כאשר תאי B קושרים אנטיגנים זרים,
הם מפיקים חלבונים מיוחדים שנקראים "נוגדנים".
הנוגדנים הם כמו טילים מונחים מתוחכמים ביותר
שמתבייתים על הפתוגן בדייקנות ולעתים קרובות מנטרלים אותו לחלוטין.
קשירת אנטיגנים זרים בידי תאי T
מעוררת אותם להפוך לתאים רוצחים תוקפניים
המסוגלים לזהות ולחסל תאים נגועים
שבהם עלולים להתחבא נגיפים ופתוגנים תוך תאיים.
לבסוף, הלימפוציטים מאחסנים בארכיון זיכרון חיסוני.
כדי שתאי T ו-B יגיבו בדייקנות נגד איומים ספציפיים,
הם עוברים אימונים, כוונון עדין,
הם מכוונים בעדינות את הקולטנים שלהם ואת יכולתם להגיב.
לאחר שתאי T ותאי B רכשו ניסיון והצליחו בתפקידם,
הם מפקידים את התאים המאומנים והמנוסים ביותר בבנק זיכרון.
תאי זיכרון שמאוחסנים בארכיון יכולים לחיות במשך עשרות שנים
והם מוכנים תמיד להצית תגובה תוקפנית ובוטה,
ברגע שפתוגן מהעבר מנסה לתקוף אותנו שנית.
שיגור התקפה קשה ומדויקת בסיבוב השני של זיהומים,
הוא מהות החסינות.
נשווה את דרך הפעולה של תגובת החיסון המולדת
לזו של החסינות הנרכשת.
נניח שחיידק מסוים, נקרא לו "אנטיגן A", פרץ דרך עורנו,
ותגובה חיסונים מולדת מושרית שוגרה.
מיד מתחילים המקרופאג'ים למלא את כרסם
אך החיידקים עדיין משתכפלים,
וכוחות גיבוי של נויטרופילים נקראים לזירה.
בסופו של דבר, במהלך תקופה של שבוע בערך, המצב חוזר לקדמותו,
והכול מסתדר.
נגיד שנתקלנו באותו אנטיגן A כמה זמן לאחר מכן.
כפי שתוכלו לראות, התגובה המולדת המשנית לאותו פתוגן
פשוט חוזרת על עצמה.
היא אינה טובה יותר או גרועה יותר מאשר במפגש הראשון.
נניח כעת שהקרב לא עלה יפה,
והמקרופאג'ים והנויטרופילים נאלצו לקרוא לכוחות המיוחדים,
לתאי T ו-B.
את הפעולה הזו עושים תאים שנקראים "תאים דנדריטים",
זרוע המודיעין של מערכת החיסון.
התאים הדנדריטים לוכדים את הפתוגנים הפולשים
ומעבירים אותם משדה הקרב למפקדה הראשית,
איברים מיוחדים שנקראים "קשרי לימפה" שבהם נמצאים תאי T ו-B.
תאי T ו-B לומדים את הפתוגנים
ומפתחים תגובות חזקות ומתוחכמות ביותר
שמותאמות במיוחד לחסל את הפתוגנים הספציפיים.
לימוד דרך הנחתת המכה היעילה
עשוי לארוך שבוע, פחות או יותר,
לכן, ישנה השהייה לפני שההשפעה המרבית של התגובה הנרכשת
מתחילה לפעול.
לבסוף, הפתוגן מסולק.
אך, אם אותו הפתוגן ידביק אותנו שנית,
התגובה הנרכשת משוגרת מההתחלה ובעוצמה בלתי רגילה.
במקרה הזה התגובה המשנית מידית, חזקה הרבה יותר
ובאופן דרמטי יעילה יותר.
זאת הודות לעובדה
שברגע שתאי T ו-B למדו את פרטי הפתוגן A,
הם מפקידים תאי זיכרון T ו-B
המאוחסנים בארכיון של מערכת החיסון הנרכשת
ומוכנים לשגר מכת מוות אל הפתוגן
בטרם יספיק לגרום לנזק או למחלה.
בשיעור הבא, נראה כיצד תאי B מייצרים נוגדנים
שיכולים להתקיף ולנטרל נגיפים.
כמו כן נלמד כיצד תאי T מזהים את התאים של גופנו
שזוהמו ויש להשמידם.
לבסוף, נדון במצבים שבהם המערכת החיסונים מגיבה יתר על המידה
ומה קורה כשהחסינות נפגעת וחסרה.