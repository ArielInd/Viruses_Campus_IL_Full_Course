המידע המקודד בדנ"א שבגנים שלנו
משועתק לרנ"א שליח, שמפוענח לאחר מכן ומתורגם
על ידי הריבוזומים לחלבונים.
כדי להבין את טבע הקוד הגנטי וכיצד הוא פועל,
עלינו ללמוד תחילה על המבנה הפולימרי של החלבונים.
החלבונים, כמו הדנ"א והרנ"א הם פולימרים קוויים.
המונומרים שמרכיבים את החלבונים נקראים "חומצות אמינו",
והם מגיעים ב-20 טעמים שונים.
לכל חומצת אמינו ישנו אטום פחמן מרכזי שנקרא "פחמן אלפא".
קבוצת חנקן אמין קשורה לצדו האחד של פחמן אלפא,
וקבוצת קרבוקסיל, קבוצת COOH חומצית,
קשורה באמצעות ערך אחר של פחמן אלפא.
מכאן שמה, חומצה אמינית.
שני הערכים הנותרים של פחמן אלפא קשורים לאטום מימן
ולכל אחת מ-20 שרשראות צד שונות או שיירים שנקראים "קבוצות אר".
20 קבוצות אר השונות יכולות להתחלק לארבעה סוגים
לפי טבען הכימי:
הידרופיליות, הידרופוביות,
טעונות במטען שלילי, וטעונות במטען חיובי.
הטבלה הבאה מראה את 20 המבנים של חומצות האמינו
המחולקות לארבע קטגוריות.
אין צורך שתלמדו את המבנה המדויק ואת הרכבה
של כל חומצת אמינו, אבל אני מציע שתבחנו אותן
ותראו כיצד מתקשרות קבוצות אר למיון הכימי שלהן.
החלבונים בדרך כלל מכילים מאות חומצות אמינו,
והרכבן כמו גם הסדר שבו הן נבנות
מכתיבים כיצד יתקפל חלבון מסוים ויתפקד.
מובן מאליו שאם חלבון צריך לפעול בדם שלנו,
עליו להיות מסיס, ולכן הידרופילי.
סביר להניח כי רבות מחומצות האמינו שלו
יהיו הידרופיליות ואף טעונות במטען חיובי ושלילי.
מצד שני, חלבונים רבים מתפקדים כחלק מממברנת התא,
ולכן חייבים להכיל אזורים הידרופוביים
שמסוגלים לבוא במגע, להיקשר ואפילו לחצות את הדו-שכבה הליפידית של הממברנה.
החלבונים הם המרכיבים העיקריים של התאים
ושל האיברים המרכיבים את גופנו.
כל האנזימים שלנו הם חלבונים.
רבים מהמבנים, כמו השיער והסחוס עשויים מחלבונים.
השרירים שלנו עשויים מחלבונים מיוחדים שמאפשרים תנועה והתכווצות.
בסופו של דבר, רווחתנו תלויה בפעילות החלבונים.
טעות בייצור החלבונים, שנקראת "מוטציה", עלולה לעתים לגרום למחלה.
מחלות יכולות להתפתח גם כאשר החלבונים שלנו נפגמים.
המונומרים של חומצות האמינו נקשרים זה לזה בריאקציה של דחיסה.
בדיוק כמו כל ריאקציות הפילמור שעליהן למדנו עד כה.
כאן אפשר לראות שבכל אחד מהאגפים בצדי פחמן אלפא
נמצאת קבוצת אמינו מצד שמאל וקבוצת קרבוקסיל חומצית מצד ימין.
סילוק מולקולת מים, שנובעת מהמימן של קבוצת האמינו
ומהידרוקסיל של קבוצת הקרבוקסיל,
יוצר קשר בין שתי חומצות האמינו המונומריות.
לקשר זה קוראים "קשר פפטידי".
שימו לב שהדימר המורכב משתי חומצות אמינו קשורות
שומר אמין בצד אחד וקרבוקסיל בצד האחר,
בדרך דומה מאוד לזו שבה הדנ"א והרנ"א
שומרים קצה 5' וקצה 3'.
ואכן, חלבונים הם כיווניים כשבתחילתם ישנו N-טרמינוס
ובסופם נמצא C-טרמינוס.
פילמור של חלבונים נמשך על ידי הוספה של המונומרים הבאים
תמיד לקצה C-טרמינוס.
את סינתזת החלבונים מבצעים הריבוזומים,
שקוראים באופן שיטתי את ההוראות המקודדות ברנ"א השליח
ואז, אחת אחרי השנייה,
הם קושרים את חומצות האמינו ל-C-טרמינוס של החלבון שנוצר.
ביחידה הבאה, נגלה את טבעו המדויק של הקוד הגנטי
המאוחסן בגנים שלנו ונקרא על ידי הריבוזומים.