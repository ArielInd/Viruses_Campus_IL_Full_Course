קשירת מונומרים לפולימרים מתבצעת בתהליך שנקרא "דחיסה".
ואילו שבירת פולימרים למונומרים שמהם הם מורכבים
מתרחשת בתהליך "הידרוליזה".
בשתי הריאקציות הללו המתייחסות לפולימרים קוויים,
נדון ביחידות הבאות.
הדנ"א הוא פולימר קווי העשוי מארבעה ממונומרים שנקראים "נוקלאוטידים".
כל מונמר מכיל אחד מתוך ארבע בסיסים חנקניים:
ציטוזין, תימין, גואנין ואדנין.
שמסומנים באותיות C, T, G או A, בהתאמה.
קבוצות הבסיס קשורות לפחמן 1
מתוך סוכר מרכזי בעל חמישה פחמנים שנקרא דאוקסיריבוז.
לדאוקסיריבוז יש קבוצות הידרוקסיל חופשיות בפחמנים 1, 3 ו-5.
קבוצת ההידרוקסיל שבפחמן 3 נשארת חופשיה
ואילו פחמן 5 קשור לקבוצה של חומצת פוספט.
ומכאן נובע השם, חומצה דאוקסיריבונוקלאית.
דנ"א.
לפנינו ארבעה ייצוגים מופשטים של הנוקלאוטידים של הדנ"א,
אך הם עדיין מראים את תכונותיהם הבולטות.
לכל אחד מהם יש בסיס חנקני, קבוצת ההידרוקסיל החופשית בפחמן 3,
וקבוצת פוספט פעילה בפחמן 5.
נוקלאוטידים יכולים להיקשר יחדיו באמצעות דחיסה וליצור קשר כימי,
בין פחמן 5 של סוכר אחד
לפחמן 3 של הסוכר הבא באמצעות קבוצת הפוספט,
שמגשרת ביניהם.
כתוצאה מכך, מתקבל פולימר קווי בעל עמוד שדרה
העשוי מסוכרים ופוספטים לסירוגין.
לדנ"א שני קצוות ברורים.
קצה 5',
המתייחס לפוספט בפחמן 5 של הדאוקסיריבוז של הנוקלאוטיד הראשון.
במונומר האחרון נמצאות שאר קבוצות ההידרוקסיל החופשיות של פחמן 3
והוא מסומן, קצה 3'.
בסך הכול, הדנ"א נראה פשוט למדי, הוא בעל ארבע מונומרים ברורים בלבד
הקשורים באמצעות קבוצות סוכר ופוספט לסירוגין.
אך מתברר, שהרכב הדנ"א
מסובך יותר כפי שגילה ארווין שרגף.
שרגף שהיה ביוכימאי
מדד את ריכוז הנוקלאוטידים בדנ"א
שנלקח מאורגניזמים שונים.
הוא קבע בזהירות את הכמויות היחסיות המדויקות
של G, A, T ו-C, בכל דגימת דנ"א שהוא בדק.
לפנינו טבלה ובה תוצאותיו המקוריות.
תחילה, המספרים נראים מבלבלים מעט וקשה להבחין מיד בדפוס.
אך, שרגף הבין שהכמות של A
תמיד שווה כמעט לכמות של T.
ושהריכוז של G
נראה זהה לריכוז של C.
יתר על כן, אם משווים את התוכן של A ועוד T
לתוכן של G ועוד C,
בכל האורגניזמים, מתברר
שלכל אורגניזם יש הרכב נוקלאוטידים ייחודי מאוד שניתן לשחזור.
לכן לדוגמא, בבני אדם יש 1.5 פעמים יותר A ועוד T מאשר G ועוד C.
ואילו חיידק אי-קולי, עשיר במידה ניכרת ב-G ועוד C.
אך חוק זה אינו תקף לכל החיידקים,
מכיוון שהדנ"א מהחיידק קלוסטרידיום,
עני מאוד ב-G ועוד C.
בסופו של דבר, פיתח שרגף סדרה של ארבעה חוקים
המוכרים בשם "חוקי שרגף".
החוק הראשון, הרכב הדנ"א של אורגניזם נתון
הוא מוגדר, קבוע וניתן לשחזור.
החוק השני, הרכב הדנ"א במינים שונים של בע"ח שונה.
החוק השלישי, הרכב הדנ"א במין נתון
אינו משתנה עם הזמן, עם הגיל או מאיבר לאיבר.
ובסופו של דבר, החוק החשוב ביותר,
הריכוז של G שווה לריכוז של C
והריכוז של A שווה לריכוז של T,
יחסי הזוגות, G ל-C ו-A ל-T, שווים תמיד אחת.
אין ספק שלדנ"א יש הרכב ייחודי
אך כיצד הוא מתפקד, וממה עשויים הגנים,
זה כבר סיפור שונה לחלוטין.