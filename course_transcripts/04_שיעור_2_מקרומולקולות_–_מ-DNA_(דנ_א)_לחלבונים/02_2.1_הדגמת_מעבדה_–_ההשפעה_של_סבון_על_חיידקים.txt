ביחידה הקודמת למדנו על הידרופיליות והידרופוביות,
וכיצד סבון, חומר ניקוי, יכול לגשר בין שני העולמות.
למדנו שהליפידים הם בעצם מולקולות אמפיפתיות
שמתחברות כדי ליצור את הממברנות של התא.
כל התאים מוקפים בממברנות ליפידיות, אפילו החיידקים.
מעניין כיצד סבון משפיע על חיידקים?
אתם יודעים מה?
נלך לבדוק זאת.
היי, ברוכים הבאים למעבדה שלי.
השאלה הייתה, כיצד משפיע הסבון על החיידקים?
כדי לבדוק זאת, כל שעלינו לעשות הוא להשיג מעט חיידקים חיים.
ערן, נהדר.
הנח אותם שם.
הכול בסדר?
נפלא.
בשלב הזה עלינו רק לסדר את הכיתה.
מייקל, בוא בבקשה.
עזור לי לסדר את הכיתה.
היי, ברוכים הבאים למעבדה שלנו.
היום נחקור את השאלה,
כיצד משפיעים חומרי ניקוי על חיידקים.
לשם כך, מייקל, קח בבקשה חלק מהחיידקים
והוסף כמות שווה לשתי מבחנות.
טוב.
הוסף למבחנה אחת מעט בופר וסמן אותה באות סי כמבחנת ביקורת.
בכל הניסויים חייבת להיות ביקורת.
ואת מבחנות הביקורת האלו אנחנו משווים למבחנת הניסוי.
במקרה הזה, הבקרה היא בופר בלבד.
אנחנו נראה כי הבופר, בעיקרון,
אינו משפיע כלל על החיידקים.
בופר הוא תמיסה בעלת פי-אייץ' מאוזן שאינה אמורה להשפיע על החיידקים.
סמן אותה באת סי כביקורת.
עכשיו ניקח את המבחנה הזו.
למבחנה השנייה הוסף כמות שווה של חומר ניקוי.
ונוכל לראות כיצד משפיע חומר הניקוי על החיידקים.
פעם נוספת, נשתמש במקרן.
נכניס מעט מחיידקי הביקורת לצלחת פטרי,
כפי שתוכלו לראות.
ננענע אותה מעט ונסובב.
רואים שהחיידקים מכסים את כל שטח הצלחת
ומתקבל גוון חום זהבהב עכור.
אנחנו רוצים להשוות זאת לחיידקים
שהושפעו מחומר הניקוי.
תן לי בבקשה את מבחנת הניסוי.
הנה היא, מבחנת הניסוי.
נשפוך אותה לצלחת הפטרי השנייה.
מה אנחנו רואים?
בעיקרון, אנחנו רואים שתמיסת הביקורת עכורה.
היא כהה.
ותמיסת הניסוי צלולה.
זוהי תופעה מעניינת.
זוהי תופעה פיזית שבא האור שעובר מהמקרן
מוסט בגלל החיידקים.
וכל חיידק מתנהג כחלקיק נפרד
ומסיט את האור לכיוון שונה.
כמות האור הכללית שמגיעה לעדשה קטנה.
אך, חומר הניקוי המס למעשה את החיידקים.
והחיידקים אינם פועלים עוד כחלקיקים נפרדים.
האור העובר דרך החיידקים המומסים בעל עוצמה גדולה יותר
ואנחנו רואים שהתמיסה צלולה.
כפי שאתם רואים חיידקי הביקורת נעים באופן אחיד
ונותנים תמיסה אחידה שזורמת בקלות.
נראה מה קורה לחיידקים.
הם נראים כמו נזלת.
יפה מאוד, ג'ייק.
הם באמת נראים כמו נזלת אבל נזלת אינה המונח המדעי.
המונח המדעי הוא ריר.
החיידקים נראים כמו ריר.
וזה מעיד על העובדה שכאשר החיידקים נשברים,
משהו מתוכם משתחרר לתמיסה הכללית.
ומה זה לדעתכם?
אולי זו הציטופלזמה.
ציטופלזמה.
טוב, אולי ציטופלזמה.
אבל ללא ספק זו מולקולה גדולה מאוד.
הידרופילית מאוד.
ובדרך כלשהי היא מגיבה עם המים שמסביבה.
ולכן התמיסה צמיגית.
אם נציע השערה
ונגיד שאם עכשיו החיידקים נמצאים בתמיסה, בסביבה הידרופילית,
אז אם נהפוך את הסביבה למעט יותר הידרופובית,
ייתכן שהחומר המסתורי הזה יתפרק.
יש לך במקרה אלכוהול?
כן. -בסדר, יופי.
ניקח קצת אלכוהול ונוסיף לחיידקים המומסים.
אפשר לראות שהתמיסה הפכה להיות מעט סיבית, בלשון המעטה.
אולי ניקח פיפטת פסטר ונראה אם נצליח
להרים את מה שנמצא בתוך התמיסה.
כפי שתוכלו לראות החומר נוטה להיות סיבי, רירי וצמיגי.
מהו החומר הזה לפי דעתכם?
זהו הדנ"א, חומר החיים.