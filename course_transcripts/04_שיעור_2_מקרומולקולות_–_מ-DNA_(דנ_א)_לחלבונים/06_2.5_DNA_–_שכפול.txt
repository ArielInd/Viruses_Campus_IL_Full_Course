גילוי המבנה האטומי של הדנ"א והסליל הכפול,
סיפק בסיס מבני לשכפול הדנ"א,
וחולל מהפכה מוחלטת בביולוגיה המודרנית.
הבנת אופן הפעולה של הדנ"א הובילה להתפתחות הביוטכנולוגיה
ותחומים חדשים כמו ביואינפורמטיקה.
יישומים של תחומי הלימוד הללו
הובילו להתפתחות טיפולים חדשים ואבחונים בתחום הרפואה
וליישומים חשובים בחקלאות, בטכנולוגית המזון ועוד.
לא מפתיע שווטסון וקריק, ביחד עם וילקינס,
קיבלו פרס נובל ברפואה, בשנת 1962
על גילוי מבנה הסליל הכפול של הדנ"א.
בטח תשאלו, מה בנוגע לרוזלינד פרנקלין?
התרומות שלה היו חיוניות בהחלט ושימשו מפתח לפיצוח הבעיה.
אך למרבה הצער, היא מתה בשנת 1958 מסרטן השחלות,
כנראה בעקבות קרינת הרנטגן המוגזמת שבה היא השתמשה בעבודתה.
לאור העובדה שפרס נובל אינו ניתן לאחר המוות,
נותרה רוזלינד פרנקלין הגיבורה הבלתי מוכרת של הביולוגיה המולקולרית.
נחזור כעת ונביט מקרוב על זוגות בסיסי הנוקלאוטידים.
כפי שתוכלו לראות, הבסיסים המשלימים ממוקמים על גדילי הדנ"א המנוגדים.
A יוצר שני קשרי מימן עם T.
במקרה של זוג הבסיסים GC,
נוצרים שלושה קשרי מימן.
לפנינו ייצוג מופשט יותר של זוגות הבסיסים הללו.
שכפול הדנ"א נוצר על ידי אנזים מיוחד שנקרא "דנ"א פולימרז",
שנמצא בגרעין התא.
כאשר הדנ"א משתכפל , קורא דנ"א פולימרז גדיל אחד כתבנית,
ומייצר גדיל דנ"א משלים חדש בסיס אחר בסיס,
ומוסיף בכל פעם את הנוקלאוטיד המשלים בשיטה של זיווג
הבסיס המתאים לבסיס שבתבנית.
לכן לדוגמא, כש-G מופיע על הגדיל בתבנית,
נוסף C לגדיל החדש שמיוצר,
אשר מתארך בשייר אחד,
יוצר קשר של סוכר לפוספט ומסלק מולקולת מים,
כצפוי בתהליך הדחיסה.
בסיס אחר בסיס, הגדיל מתארך, וגדל בכיוון אחד בלבד,
מקצה 5' תמיד לכיוון קצה 3',
בזמן שקבוצת הפוספט של המונומר הבא
נקשרת לקבוצת ההידרוקסיל החופשית של פחמן 3'.
זהו תהליך שכפול סמי-קונסרבטיבי.
מולקולת הדנ"א המקורית המשתכפלת
מספקת שני חד-גדילים מקוריים שמשמשים כתבניות.
שני גדילים חדשים מסונתזים כדי להשלים את הישנים.
כל דנ"א דו-גדילי שמיוצר
עשוי, אם כך, מגדיל מקורי
המושלם בגדיל חדש שסונתז.
לכן בכל סבב של שכפול,
נוספים גדילים חדשים לתבניות המקוריות
דבר שמבטיח שכפול נכון,
שמשלים תמיד, בסיס אחר בסיס, את התבנית שהייתה קיימת קודם לכן.
מובן ששכפול דנ"א סמי-קונסרבטיבי
מבטיח שהמידע שבגנים שלנו נשמר.
יתר על כן, הדנ"א שלנו ארוז עם חלבונים שמגנים עליו ויוצר כרומוזומים.
הכרומוזומים מאוחסנים בגרעין המוקף בממברנה.
המבנים הללו ואמצעי ההגנה נועדו כולם להגן על הדנ"א שלנו
ולשמור על המידע הגנטי שלנו,
התכניות הנחוצות לייצור החלבונים.
אך, כפי שהוזכר קודם לכן, סינתזת החלבונים
מתרחשת, למעשה, בריבוזומים שבציטופלזמה.
לכן, עלינו לשאול, כיצד המידע המאוחסן בדנ"א שבגרעין
מגיע לציטופלזמה כדי להנחות את ייצור החלבונים בריבוזומים?
דבר זה מושג באמצעות הכנה של עותקי עבודה חד-פעמיים
של הגנים הנחוצים לייצור החלבונים המסוימים כשיש צורך.
העתקי הגנים החד-פעמיים הם סוג שני של פולימר של חומצות גרעין,
שנקרא "רנ"א שליח" או "אם-רנ"א".
רנ"א שליח כמו הדנ"א, עשוי מנוקלאוטידים.
אך הסוכר שבעמוד השדרה שלהם הוא ריבוז.
הריבוז זהה לדאוקסיריבוז,
אך יש לו קבוצת הידרוקסיל חופשית נוספת בפחמן 2.
בנוסף לכך, רנ"א משתמש באורציל במקום בתימין, שמתחבר לזוג בסיסים עם אדנין.
לבסוף, רנ"א שליח הוא חד-גדילי.
רנ"א שליח מיוצר בגרעין, בדרך דומה מאוד לשכפול הדנ"א.
האנזים רנ"א פולימרז משעתק רנ"א בסיס אחר בסיס
באמצעות זיווג בסיסים עם גדיל משלים של דנ"א.
לאחר ש הרנ"א השליח יוצר, הוא יוצא  מהגרעין והריבוזומים מזהים אותו.
הריבוזומים מסוגלים לתרגם את הרנ"א השליח
וליצר חלבון מתאים.
כך זורם המידע מהדנ"א שבגרעין
דרך מולקולת העתק עבודה חד-פעמית, הרנ"א השליח,
אשר מניע את סינתזת החלבונים בציטופלזמה.
זרם המידע הזה מהדנ"א לרנ"א ולחלבון
הוא הבסיס לדוגמה המרכזית שהציע פרנסיס קריק.
יש לי פגישה עם פרופסור דיוויד בלטימור.
הוא כבר יסביר.