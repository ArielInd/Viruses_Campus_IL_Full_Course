תודה רבה!
וואו.
גילינו את הדנ"א – פולימר הידרופילי גדול.
אבל הפולימר הזה מיוחד.
זהו החומר שממנו עשויים הגנים.
כדי להבין כיצד פועל הדנ"א,
עלינו ללמוד תחילה כיצד הוא בנוי,
כיצד המונומרים שלו, שנקראים "נוקלאוטידים", נקשרים זה לזה.
כדי לעזור לי לענות על השאלה, כיצד נוצרים הפולימרים?
וכיצד נקשרים המונומרים זה לזה, ביקשתי מהנכדה שלי
להכין לי מחרוזת מחרוזים מתחברים.
במובן מסוים, המחרוזת היא פולימר המורכב מחרוזים מונומרים.
שימו לב שבכל חרוז יש חור בצד אחד ויתד בצד השני.
הארכת השרשרת מתאפשרת אם החרוז הראשון בשרשרת, במקרה הזה,
החרוז הצהוב,
מכניס את היתד לחור של המונומר הבא,
לדוגמא, החרוז האדום.
אפשרות אחרת היא שהמונומר יתחבר לשרשרת
תוך החדרת היתד שלו לחור של החרוז האחרון.
זה ממחיש שפולימרים קוויים הם כיווניים.
ואף על פי שהם מסוגלים להתעוות ולהסתובב, יש להם התחלה וסוף.
כפי שנראה  הם גדלים בכיוון אחד בלבד.
כעת, נבחן את הכימיה
שמאפשרת הוספה של מונומרים לפולימרים.
או, אם תרצו,
שקושרת חרוז מונומרי לטרימר קיים של חרוזים
ויוצרת טטרמר.
בתרשים הזה, אנחנו רואים שרשרת קצרה של שלושה מונומרים זהים – טרימר.
לטרימר יש אטום מימן בקצה אחד וקבוצת הידרוקסיל חופשיה בקצה האחר.
זה נכון גם בנוגע למונומר.
חיבור המונומר לטרימר מושג על ידי הוצאת מים.
כאן, אנחנו מסירים את המימן מהטרימר
ומחברים אותו לקבוצת ההידרוקסיל של המונומר הבא.
בתהליך נוצרת מולקולת מים, וכן גם קשר כימי,
הקושר את המונומר אל הטרימר, ויוצר טטרמר,
שרשרת בת ארבע יחידות מונומריות.
תהליך זה נקרא "דחיסה",
כלומר, קשירת מונומר לשרשרת קיימת,
יצירת קשר כימי בין השניים, וכתוצאה מכך,
יצירת מולקולת מים.
לא מפתיע שתהליך זה יכול להיות הפיך.
אך, כאשר אנחנו מסלקים מונומר מפולימר,
עלינו להוסיף מולקולת מים.
ותהליך זה נקרא "הידרוליזה"
נראה כיצד המונומרים של הדנ"א, שנקראים "נוקלאוטידים", נקשרים זה לזה.
סבא, הנה השרשרת שרצית.