הגילוי שהדנ"א הוא החומר הגנטי
החל בניסויים שערך פרידריך גריפית',
מיקרוביולוג בריטי, בשנת 1928.
גריפית' חקר דלקת ריאות חיידקית.
הוא השווה בין שני זנים נפרדים של החיידק סטרפטוקוקוס פנאומוניה.
זן אחד שגדל במושבות חיידקים מחוספסות שלא גרם למחלה.
זן מחוספס זה היה בלתי מזיק.
הזן האחר של הסטרפטוקוקוס ייצר מושבות חלקות ומבריקות.
כאשר החיידקים החלקים הללו הוזרקו לעכברים,
הם נדבקו בדלקת ריאות חמורה ומתו בתוך זמן קצר.
כפי שאפשר לנחש, כאשר גריפית' הרג את החיידקים החלקים,
החיידקים המתים הפכו לבלתי פעילים,
איבדו את כל יכולתם לגרום למחלה
והותירו את העכברים שאליהם הוזרקו בריאים ומאושרים.
אך גריפית' גילה משהו מפתיע למדיי.
הוא הכין תערובת של חיידקים חלקים מומתים
ביחד עם חיידקים מחוספסים ובלתי מזיקים
והזריק את התערובת הזו לעכברים.
כעת, באופן בלתי צפוי, העכברים המוזרקים פיתחו דלקת ריאות ומתו.
תופעה זו הייתה יוצאת דופן מכיוון שנראה כי חומר כלשהו מהחיידקים החלקים המתים
היה מסוגל להפוך את התאים המחוספסים והבלתי מזיקים
לחיידקים רצחנים,
חיידקים שהיו מסוגלים לגרום לדלקת ריאות קטלנית.
מה היה החומר שגרם לשינוי?
זו הייתה תעלומה מושלמת.
אך ללא ספק, הוא היה מסוגל לשנות גנטית את זן החיידקים הבלתי מזיק
לזן שמחולל מחלה.
מעבר לאוקיינוס האטלנטי באוניברסיטת רוקפלר שבניו יורק,
המיקרוביולוג אוסוולד איוורי והסטודנטים שלו
החליטו לחזור על הניסוי של גריפית' במטרה לגלות
מהו טבעו של החומר שגורם לשינוי.
הם נקטו גישה ישירה.
איוורי גידל תרביות של החיידק החלק והקטלני, שבר את התאים
ובודד מיצוי טהור של תוכנם.
כל מקטע יוצר בקפידה, אופיין מבחינה כימית
ומידת הטוהר של נמדדה.
איוורי והצוות שלו הצליחו לבודד חלבונים טהורים
וכן מקטעי דנ"א טהורים
ולבחון מי מהם בעל יכולת שינוי.
ערבבו כל מקטע עם תרביות של סטרפטוקוקים מחוספסים ובלתי מזיקים
והזריקו אותם לעכברים.
זאת כדי לבחון את השפעתם.
באופן מפתיע, מקטעי הדנ"א המטוהרים מהחיידקים החלקים המתים
היו המקטעים היחידים שהצליחו לשנות את הסטרפטוקוקים המחוספסים
ולהמיר אותם להיות חיידקים קטלניים.
איוורי גילה שהדנ"א הוא, למעשה, החומר הגנטי.
משמעות הדבר היא שהדנ"א, פולימר פשוט שעשוי מארבעה נוקלאוטידים,
המסומנים באותיות G, A, T ו-C,
הם בעלי מבנה שבדרך כלשהי ממלא שני תפקידים חשובים.
הראשון, להכיל את המידע המאוחסן בגנים שלנו.
והשני, להשתכפל בצורה כזו
שתבטיח הורשה של המידע הזה ללא פגם
מדור לדור.
המניע לחבר את מבנה הדנ"א
לשני התפקידים הללו
הוא שבסופו של דבר, הביא לגילוי הסליל הכפול של הדנ"א.
ג'ים ווטסון, זואולוג מאינדיאנה,
חבר לפרנסיס קריק הפיזיקאי.
ביחד הם חקרו את מבנה הדנ"א בקיימברידג' שבאנגליה.
שני המדענים הצעירים לא היו היחידים
שניסו לפתור את תעלומת פעולתו של הדנ"א,
אך הגישה שלהם הייתה ייחודית והשתלמה, בסופו של דבר.
הם החלו בפיתוח דגמים של מבנה הדנ"א.
דגמים שיוכלו להתאים
לשכפול היעיל של הדנ"א מצד אחד,
ולהורשה חסרת הפגם של התכונות הגנטיות מהצד האחר.
הדגמים שלהם התבססו על שתי סדרות נתונים
שסיפקו חוקרים אחרים בתחום.
הידועה ביותר הייתה רוזלינד פרנקלין,
כימאית שעבדה עם מוריס וילקינס בקינגס קולג' שבלונדון.
פרנקלין השתמשה בקריסטלוגרפיה באמצעות קרני רנטגן
כדי למפות את המבנה האטומי של הדנ"א.
התמונות יוצאות הדופן שלה שכנעו אותה ואת וילקינס שמבנה הדנ"א חייב להיות סלילי.
את פריט המידע החיוני השני סיפק להם שרגף,
שנפגש עם ווטסון וקריק,
והסביר להם את חוקי שרגף.
קריק הבין שלא זו בלבד שהדנ"א הוא סלילי,
הוא עשוי משני גדילים סליליים.
הוא הציע שהגדילים הללו מסודרים בכיוונים מנוגדים.
יתר על כן, התקבל על הדעת
שעמוד השדרה סוכר פוספט, פונה כלפי חוץ.
בהסתמך על היחס של אחד לאחד בין GC לבין AT שגילה שרגף
הציע ווטסון שהבסיסים מסודרים בזוגות וקשורים זה לזה.
G ל-C ו-A ל-T בקשרי מימן.
ווטסון נזכר שב-28 בפברואר, 1953
הכול פשוט התחבר.
מעבדת קוונדיש הייתה אמורה לבנות לנו דגמים מפח אך הדבר ארך זמן רב.
בסופו של דבר, בייאושי, בניתי דגם מקרטון.
כאן נמצא A וכאן T.
ורציתי שהמימן הזה יפנה ישירות לעבר החנקן הזה.
לכן קיבלתי משהו כזה.
רציתי שהחנקן הזה יפנה לעבר זה.
ככה זה היה.
וואו.
הם נראים אותו הדבר.
ואפשר להניח אחד על השני.
הדנ"א היה מבנה של סליל כפול העשוי משני גדילים בסידור אנטי מקביל
שבו בסיסי החנקן פונים כלפי פנים
ומזווגים G ל-C ו-A ל-T.
הדגם היה יפהפה.
ויתר על כן, הוא היה הגיוני.
גדיל אחד של דנ"א השלים את האחר.
שני הגדילים יכולים להיפרד,
וכל גדיל יכול לשמש כתבנית
שבה באמצעות זיווג הבסיסים GC ו-AT,
אפשר לייצר את הגדיל המשלים.
ובכך להבטיח שכפול מדויק של הגנים שלנו.