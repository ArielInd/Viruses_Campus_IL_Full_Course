התגלית שהדנ"א מכיל את המידע הגנטי
מרמזת שישנו קוד, סוג של שיטה
לתרגם את רצף הדנ"א שנכתב בארבע אותיות, G, A, T, ו-C,
לאותיות של 20 חומצות האמינו של חלבונים.
רנ"א היה חשוד כמי שמתווך, מגשר בין הדנ"א לסינתזת החלבונים.
אבל כיצד?
פענוח הקוד ודרך פעולתו
הושג בניסוי שיטתי,
שהתבצע ברובו על ידי מרשל נירנברג והצוות שלו
במכונים הלאומיים לבריאות.
זה קרה משנת 1958 ועד 1962.
נירנברג שיער כי רנ"א יכול, בדרך כלשהי,
להכתיב את ייצורו של חלבון מיוחד.
כדי לבדוק את הרעיון, הוא סנתז רנ"א מלאכותי.
הוא הוסיף את השליח הסינתטי לתערובת הריאקציה,
תמיסה שתוכל להשתמש ברנ"א
וליצר כל חלבון שעשוי להתאים לו.
כדי להשיג את תערובת הריאקציה שברו חיידקי אי-קולי,
אספו את התוכן שהכיל ריבוזומים
ואת כל המטעמים שהיו נחוצים לייצור חלבונים.
הרנ"א הראשון שנבחן היה פולימר פשוט של אורציל.
זו הייתה מולקולת רנ"א ארוכה שעשויה מאורציל שקשורים אחד לשני.
הוספת הפולי-U הזה לתערובת הריאקציה
יצרה לפתע חלבון
שהיה עשוי רק מסוג אחד של חומצת אמינו, פנילאלנין.
פולי-אורציל, פולי-U, הפיק פולי-פנילאלנין.
התוצאות הללו היו מדהימות באמת.
נירנברג גילה
שהרנ"א יכול להכתיב את ייצורו של חלבון מסוים.
לא חלף זמן רב והצוות יכול היה להראות
שפולי-A קשור לפולי-ליזין,
שפולי-G קשור לפולי-גליצין, ושפולי-C קשור לפולי-פרולין.
בסופו של דבר, פוענח הקוד של כל 20 חומצות האמינו.
התברר שהקוד הגנטי
מורכב מיחידות קידוד בנות שלוש אותיות שנקראות "קודונים".
לאור העובדה שלרנ"א יש ארבע אותיות אפשריות,
בסיסי הנוקלאוטידים G, A, U, ו-C,
ישנם בסך הכול 64 קודונים אפשריים, 4 בחזקת 3.
64 הקודונים הללו מקודדים את 20 חומצות האמינו של החלבונים,
כפי שמוצג בטבלת הקוד הגנטי שלפנינו.
לכמה חומצות אמינו יש קודון אחד בלבד, כמו מתיונין וטריפטופן.
ואילו ללאויצין, ארגינין וסרין ישנם שישה קודונים שונים לכל אחד.
בנוסף לכך, שלושה קודונים משמשים כקודוני סיום, הם מורים לריבוזום
היכן להפסיק את סינתזת החלבון.
לכל קודון שלושה בסיסים.
מהטבלה אפשר לגזור את הקודון לכל חומצת אמינו
תוך קביעת הבסיס הנכון
לעמדה הראשונה, השנייה והשלישית של הקודון.
לכן, לדוגמא, הקודון למתיונין, AUG,
הוא A בעמדה הראשונה, U בעמדה השנייה ו-G בעמדה השלישית.
באופן דומה, UGG מקודד לטריפטופן.
אתם בהחלט לא צריכים ללמוד את הקודים לכל 20 חומצות האמינו.
אך עליכם לזכור כיצד לחלץ את הקודון,
מטבלת הקוד הגנטי, לכל חומצת אמינו.
עדיין יש להתייחס לשני היבטים נוספים של הקוד.
הראשון הוא הכיווניות של הקודון עצמו.
הרנ"א הוא פולימר קווי רציף שמתחיל בקצה 5' שלו.
הכיווניות של הרנ"א והקוד הגנטי חשובים מאוד.
קריאת הקודון AUG, לדוגמא,
מתחילה ב-A בקצה 5', העמדה הראשונה.
ולכן הוא נותן הוראות נכונות למתיונין.
אך אם בטעות ייקרא ה-AUG מהצד הנגדי, כלומר,
GUA, יוביל הדבר לטעות.
ובסופו של דבר, ישולב ואלין במקום מתיונין.
לכן חשוב לזכור שהקודונים הם כיווניים
ויש להתחיל לקרוא אותם מהעמדה הראשונה שבקצה 5'.
הנקודה השנייה היא להחליט היכן להתחיל לקרוא,
או היכן להתחיל לתרגם ולסנתז חלבון.
הביטו ברצף הרנ"א הבא,
ACC, GAG, CUU וכן הלאה.
אם הקודונים נקראים כשמתחילים מה-ACC, אז רצף חומצות האמינו המתאים
יהיה TE וכן הלאה.
אך אם נתחיל לקרוא בעמדה השנייה ב-C,
ונקרא את הקודון המשולש CCG AGC,
אז החלבון שיופק יהיה שונה לחלוטין.
הנקודה ההתחלתית שבה יש להתחיל את קריאת הקודונים
נקראת "מסגרת הקריאה" הנכונה.
מובן מאליו שאת הרנ"א אפשר לקרוא בשלוש מסגרות קריאה שונות.
ורק אחת תתאים באמת לחלבון הנכון שאותו הייתה כוונה לסנתז.
לכן, חשוב מאוד לזהות את מסגרת הקריאה הנכונה.
זיהוי מסגרת הקריאה הנכונה
גם הוא מתפקידיהם הייחודיים של הריבוזומים.
אתם מבינים, הריבוזומים הם מכונות מולקולריות מדהימות
שמכירות את הרנ"א השליח, מזהות את מסגרת הקריאה
ומסוגלות לתרגם את המסר המקודד לרנ"א
ולהוציא לפועל את ייצור החלבונים של התאים שלנו.