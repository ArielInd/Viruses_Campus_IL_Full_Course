קשה להאמין.
סיימנו שני שיעורי מבוא.
כעת אתם אמורים להיות מוכנים להאיץ, ובשיעור הבא,
להיות מוכנים לתקוף את עולם הנגיפים.
בשיעור 2, סקרנו תחילה את הכימיה של תהליך הפילמור.
ואז, למדנו על דנ"א, על חוקי שרגף,
כיצד גילה איוורי שהדנ"א הוא החומר המשנה,
ובסופו של דבר, מדוע הסליל הכפול הגיוני כל כך.
ייתכן שזה יעזור לסכם כמה מהנקודות העיקריות.
תהליך הפילמור הוא קווי וכיווני.
בתהליך הדחיסה נוצרים מים.
המונומרים של הדנ"א הם A, T, G ו-C,
והם נקראים "דאוקסי-נוקלאוטידים".
נוקלאוטידים נקשרים תמיד 5' ל-3'.
זה נעשה בקשירת הקצה 5' של המונומר הבא
לקצה 3' של הפולימר המתארך.
השכפול מתקדם באמצעות זיווג הבסיסים AT ו-GC.
הרנ"א הוא עותק העבודה של הדנ"א והוא מכיל
את הריבו-נוקלאוטידים A, G, U ו-C.
חלבונים הם פולימרים של חומצות אמינו.
20 חומצות האמינו יכולות להיות מקוטבות, טעונות או הידרופוביות.
הקוד הגנטי מורכב מקודונים בני שלוש אותיות.
הריבוזומים מזהים את מסגרת הקריאה,
מתרגמים את הרנ"א השליח ומייצרים חלבונים.
מפות המושגים הבאות מסבירות עוד
על יחסי הגומלין בין המונחים שזה עתה למדנו.
הנוקלאוטידים מכילים סוכרים בעלי חמישה פחמנים, פוספט ובסיס חנקני.
ריבוז ודאוקסיריבוז הם הסוכרים המרכיבים את הדנ"א והרנ"א.
דאוקסיריבוז מרכיב את הדנ"א.
ויכול לקשור תימין, ציטוזין, אדנין וגואנין.
ריבוז הוא הסוכר של הרנ"א.
והוא יכול לקשור אדנין, גואנין, ציטוזין ואורציל.
דנ"א ורנ"א הם פולימרים.
רנ"א הוא פולימר בעל גדיל אחד,
ואילו דנ"א הוא פולימר דו גדילי.
הבסיסים יכולים ליצור זוגות.
בסיס G מזדווג ל-C, ו-A ל-T.
הפילמור קושר מונומרים בתהליך דחיסה,
שמייצר מים ופולימרים.
פירוק הפולימר מתרחש בתהליך הידרוליזה, בתוספת מים,
ומייצר מונומרים.
דנ"א משועתק לרנ"א.
רנ"א יכול לתרגם באמצעות הקוד הגנטי ולייצר חלבונים,
שהם פולימרים של חומצות אמינו.
הקוד הגנטי מורכב מקודונים וכל קודון מכיל שלושה בסיסים.
חומצות אמינו מכילות פחמן מרכזי, פחמן אלפא.
פחמן אלפא קשור לקבוצת קרבוקסיל, COOH, ולקבוצת אמין.
הערך הרביעי הוא קבוצת צד, שייר.
קבוצת הצד יכולה להיות הידרופובית או מקוטבת.
הקבוצה המקוטבת יכולה להיות טעונה או לא טעונה.
והקבוצה ההידרופובית יכולה להיות ארומטית או רק פחמימנית.
חומצות האמינו נקשרות יחדיו באמצעות קשרי פפטיד
ובסופו של דבר, מייצרות שרשראות פוליפפטידיות וחלבונים.