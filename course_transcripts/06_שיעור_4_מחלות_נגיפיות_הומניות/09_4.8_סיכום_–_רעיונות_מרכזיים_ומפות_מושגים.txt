מה למדנו, אם כן?
ישנן כמה דרכים שבהן יכולים וירוסים להדביק אותנו.
לרוב, מפגשים בין אדם לאדם
יכולים לתווך בהתפשטות וירוסים.
שיעול והתעטשות יכולים להעביר וירוסים שנישאים באוויר
כטיפות זעירות שכאשר הן נשאפות
הן יכולות להעביר נגיפים ישירות.
דרך אחרת היא העברה באמצעות בעלי חיים,
שבה נשאי ביניים כמו יתושים, ציפורים וקופים
יכולים לשמש מתווכים ויש להם תפקיד מכריע
במחזור ההדבקה בנגיפים.
בשיעור זה נפגשנו במבחר מגוון למדי של נגיפים,
שכל אחד אחראי למחלה חמורה בבני האדם,
וביחד הם מייצגים את דרכי ההדבקה השונות.
נגיפי האבעבועות השחורות שנישאים באוויר הם נגיפי דנ"א עטופים גדולים למדי.
נגיפי הקדחת הצהובה, נגיפי גדיל רנ"א חיובי,
מועברים באמצעות יתושים, וכן פלאוויווירוסים אחרים כמו קדחת דנגי
והנגיף ממשפחה זו שהתפרסם לאחרונה, נגיף זיקה.
נגיפי אבולה ושפעת הם נגיפי גדיל רנ"א שלילי,
ושניהם גורמים למחלות
שיכולות להיות ממוקדות מאוד כמו במקרה האבולה,
או פנדמיות, כמו השפעת.
לבסוף, דיברנו על אחת ממשפחות הנגיפים הקטנים ביותר,
הפיקורנאווירוסים, שבה פוליו, נגיף רנ"א ערום
היה הגירוי להשקת מצעד הפרוטות.
לפנינו כמה נקודות מפתח.
מחלות הרסניות עשויות להיגרם מכל סוגי הנגיפים.
נגיפים בעלי גדילי רנ"א חיובי ושלילי, כמו שפעת וקדחת צהובה,
נגיפי דנ"א כמו אבעבועות שחורות
ונגיפים עטופים או ערומים כמו אבולה ופוליו, בהתאמה.
כל דרכי ההעברה עלולות לגרום למחלות חמורות וקטלניות.
ידיעת מסלול ההעברה עשויה לעזור במניעה.
כיסוי הפה והאף כשמשתעלים או מתעטשים,
שטיפת ידיים לפני הארוחות ואחרי הביקור בשירותים
ושימוש ברשתות נגד יתושים ובדוחי חרקים
הם אמצעים להפחית את החשיפה,
ההדבקה וההפצה של הנגיפים.
לא זו בלבד שמגפות בקנה מידה הרסני
הרגו מיליוני בני אדם ברחבי העולם,
הן גם שינו לפעמים את מהלך ההיסטוריה.
ואם מדברים על היסטוריה, מסקרן לדעת
כיצד מטבעות הנציחו לעתים
את המאורעות ההיסטוריים הללו.
שמתם פעם לב דמותו של מי מופיעה על שטר בן שני דולרים?
כן, תודה.
למעשה, אני מניח שחלק מכם לא ידע
שקיים שטר בן שני דולרים.
רואים, זהו תומס ג'פרסון,
שחתם על עסקת הרכישה של לואיזיאנה.
נפוץ יותר הוא הדיוקן שלו על מטבע ניקל אמריקאי.
בואו נראה.
באופן מפתיע, על המטבע שקדם לניקל של ג'פרסון
מוצג אינדיאני משבט דקוטה,
כמו קורבנות מגפת האבעבועות השחורות של המישורים הגדולים בשנת 1837.
אני מתערב שרבים מכם לא ידעו שראש אינדיאני
הופיע בעבר על מטבע הפני האמריקאי.
ורק משנת 1909, הופיע הנשיא לינקולן
על מטבע הפני האמריקאי.
הנשיא לינקולן שחרר את העבדים,
דבר שמזכיר לנו את מרד העבדים בהאיטי
שהוביל טוסן לוברטור.
לבסוף, החלפת מטבע מרקורי דיים
בדיוקן של רוזוולט בשנת 1946
היא מחווה ישירה לנשיא
שתרם רבות למלחמה בפוליו בעזרת מצעד הפרוטות שלו.
כעת, נקודה אחרונה היא שבמהלך השיעור הזה,
עבר מסר ברור קצת פחות
אך לא פחות חשוב.
חשיפה מוקדמת למחלה ויראלית יכולה להביא לחסינות.
כן, מתברר שמערכת החיסון שלנו יכולה ללמוד מהניסיון
ולהיות יעילה יותר
כאשר היא מתמודדת עם מחזור נוסף של חשיפה לווירוס.
לכן, החיילים הספרדים שפלשו למקסיקו
היו חמושים ללא ידיעתם בחסינות לאבעבועות רוח ולאבעבועות שחורות.
באופן דומה, העבדים המורדים בהאיטי
גברו על החיילים הצרפתים
הודות לחשיפה המוקדמת שלהם ולחסינות שרכשו כתוצאה מכך
נגד קדחת הצהובה.
ובסופו של דבר, כפי שנראה,
הבנת מנגנון הפעולה של החסינות הובילה לעקירת האבעבועות השחורות
ולהיעלמות הפוליו כמעט.
אך בטרם נתקדם לשיעור הבא,
נסקור את יחסי הגומלין
של כמה מהמושגים שלמדנו בעזרת מפת המושגים הבאה.
שיעור זה התמקד בדרכי ההעברה השונות.
מובן שדרך ההתפשטות היעילה ביותר
היא כאשר וירוסים נישאים באוויר.
אנחנו מייצרים טיפות זעירות כשאנחנו משתעלים או מתעטשים.
ואם אנחנו נגועים,
וירוסים כמו שפעת ואבעבועות שחורות יכולים להתפזר ולהדביק אחרים.
הפצת הנגיפים יכולה להתרחש גם באמצעות נוזלי גוף.
דם נגוע יכול להעביר וירוסים כמו אבולה.
וכמו שנלמד בשיעור הבא,
וירוס HIV, מחולל מחלת האיידס, מועבר במגע מיני.
אף על פי שהדבר נשמע בלתי הגיוני,
מחזור הדבקה צואה-פה
נפוץ למדי.
והתפשטות מחלה כמו פוליו
יכולה להיות מופחתת במידה ניכרת באמצעות היגיינה יעילה.
לבסוף, סקרנו מספר דרכי הדבקה זואונוטית,
העברת מחלות מבעלי חיים לאדם.
עקיצת יתוש או חרקים אחרים
עשויה להביא להתפשטות מחלות
כמו קדחת צהובה או זיקה.
ציפורים וחזירים הם מאגרים טבעיים לשפעת
כמו שעטלפים וקופים
הם, כפי הנראה, מקורם של נגיפי אבולה.
הבנת דרכי ההעברה
והביולוגיה של הנגיפים יכולה לעזור למנוע מחלות.
אך כאשר כבר נדבקנו,
עלינו להסתמך על מערכת החיסון שלנו.
בשיעורים הבאים, נלמד על החסינות
וכיצד ליישם את הידע הזה
במלחמה נגד מחלות ויראליות.