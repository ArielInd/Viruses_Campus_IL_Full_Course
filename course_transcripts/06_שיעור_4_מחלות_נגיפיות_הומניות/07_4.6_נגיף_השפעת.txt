בסדר.
עד כה למדנו על אבעבועות שחורות, על קדחת צהובה
ועל אבולה.
כעת אני רוצה להציג בפניכם באופן רשמי את נגיף האינפלואנזה,
או בשמו הנפוץ "שפעת".
נגיף השפעת הוא נגיף עטוף שהגנום שלו שונה.
הוא מורכב משמונה גדילים נפרדים של רנ"א שלילי,
שכל אחד מקודד לחלבון אחד או שניים.
תכונה ייחודית זו תרמה רבות
להתפרצות מגפות בין-לאומיות גדולות,
שנקראות "פנדמיה".
השפעת הספרדית בשנת 1918, הייתה פנדמיה כזו,
והיא הרגה למעלה מ-50 מיליון בני אדם על פני שש יבשות.
מנגיף השפעת הזה מתו יותר אנשים
ממספר החיילים שנהרגו במלחמת העולם הראשונה.
השפעת, באופן מפתיע, היא מחלת בטן שהמאגר הטבעי שלה
הוא עופות מים.
כיצד, אם כן, אנחנו נדבקים בשפעת?
כדי להבין כיצד זה קורה,
תחילה, עלינו לדעת כמה פרטים
על מחזור השכפול של הנגיף.
נתחיל שלב אחר שלב.
כמו כל הנגיפים, נגיף השפעת חייב תחילה להיקשר לתא המארח.
חלבון ספייק של הנגיף שנקשר לקולטן על תא היעד
נקרא "המגלוטינין"
ומסומן ב-H. בנוסף לכך,
יש לנגיף השפעת חלבון ספייק שני, חלבון ספייק-N.
זהו אנזים שנקרא "נויראמינידאז",
שתפקידו לחתוך את חלבון הקולטן
כשנגיפים חדשים נובטים מהתאים הנגועים, כפי שנראה מאוחר יותר.
הקולטן לנגיף השפעת הוא סוכר שנקרא "חומצה סיאלית",
שנמצא על תא המארח.
כאשר חלבון ספייק-H נקשר לקולטן,
הנגיף מסוגל להיכנס לתא
ולשחרר את שמונה מקטעי הרנ"א שלו לתוך הציטופלזמה.
אז עושה הרנ"א הנגיפי את דרכו
לתוך גרעין התא, ובו הוא יכול להשתכפל.
זכרו שנגיף השפעת הוא בעל גדילי רנ"א שלילי.
הם חייבים לשמש כתבנית כדי לייצר גדילי רנ"א חיובי.
לאחר מכן אפשר לתרגם את הרנ"א החיובי לחלבוני הנגיף
בריבוזומים שבציטופלזמה.
אותו רנ"א חיובי יכול גם להיות משועתק
ולייצר אלפי עותקים של גנום שמורכב מגדילי רנ"א שלילי.
הם נארזים לנגיפים חדשים
שנובטים ממשטח התא.
כשהנגיף החדש נובט, חלבון ספייק-H שלו
עשוי עדיין להיות צמוד לחומצה הסיאלית של משטח התא.
כדי לשחרר את הנגיפים החדשים לסביבה,
חותך חלבון ספייק-N שלו את הקולטן שקשור לחלבון ספייק-H
ובכך מאפשר לנגיף להמשיך לנוע
ולחפש מטרות חדשות לזהם.
כפי שציינתי, המאגר הטבעי של נגיפי השפעת
הם עופות מים, ובדרך כלל הוא תוקף את המעיים שלהם.
באופן מעניין, ישנם סוגים שונים של חלבוני ספייק-H וספייק-N.
ועד כה, זוהו 17 גרסאות של חלבוני ספייק-H ותשע גרסאות של חלבוני ספייק-N
בשפעת העופות.
הם סומנו במספרים לפי הסדר שבו התגלו.
לכן נגיף השפעת הראשון שהוגדר סומן H1N1.
ובמשך השנים, סומנו כל סוגי נגיפי השפעת שהופיעו באוכלוסיית עופות המים,
H3N2, H5N2, כמו
ו-H7N9.
כל עוד נגיפי השפעת נשארים בקרב עופות המים,
הם אינם מהווים בעיה חמורה.
ולמעשה, העופות אינם ממש חולים.
אך כפי שאתם זוכרים, אריקה הסבירה
שנגיפים יכולים לגלוש מהמאגר הטבעי, שהוא בעלי חיים, לבני האדם.
תהליך זה של האקולוגיה המתפתחת של השפעת
הוא שעושה את הנגיף כה דינמי,
וכתוצאה מכך, כה קטלני.
כשעופות המים נודדים, הם מפרישים צואה במעופם,
ומפיצים נגיפי שפעת בדרכם.
הם גם מבקרים באגמים ובנחלים בקרבת חוות וכפרים,
שבהם הם באים במגע עם עופות מבויתים,
ומדביקים עופות, ברווזים ותרנגולי הודו שמסתובבים חופשיים,
כאשר עופות החווה הללו נדבקים,
אין להם ניסיון עם נגיפי שפעת.
וכך הם מפתחים מחלות כלי נשימה רציניות.
כל עוד חלבוני ספייק-H מוסיפים להיקשר
לצורת החומצה הסיאלית הייחודית לעופות,
הווירוס נשאר בתוך אוכלוסיית העופות.
וכאן העניין הופך להיות מעניין.
החזירים מוזרים.
למעשה, יש להם שתי צורות של חומצה סיאלית על תאי הריאות שלהם.
אחת זהה בדיוק לקולטן של העופות,
ואילו השנייה היא גרסה של חומצה סיאלית
שונה אך דומה מאוד לזו שנמצאת בריאות של בני האדם.
חשבו על כך.
כאשר תרנגולת נגועה מתעטשת על חזיר בסביבתה,
החזיר נדבק בשפעת.
כעת, יש לנגיף המשתכפל הזדמנות לעבור מוטציות ולהשתנות
ובאמצעות שינויים הללו, הוא רוכש את היכולת להקשר
לצורה האנושית של החומצה הסיאלית.
לכן, הנגיף המקורי, הייחודי לעופות, מסוגל להדביק חזיר.
ונגיף השפעת החדש, שהשתנה
שעבר מוטציה והסתגל לצורה האנושית של הקולטן,
יכול להופיע. היו זהירים,
התעטשות של חזיר נגוע מדבקת.
וכעת יכול הנגיף להדביק בני אדם, ומגפה יכולה להתקדם
באמצעות העברה מאדם לאדם.
תהליך זה של הסתגלות באמצעות מוטציה
של וירוס עופות לווירוס שהשתנה ומסוגל להדביק בני אדם
נקראת "סחף גנטי".
אם במקרה חזיר נדבק בו זמנית
ביותר מסוג אחד של נגיפי שפעת
לדוגמא, H1N1 ו-H2N3, עשוי להתרחש ערבוב מורכב יותר.
זכרו, הגנים של נגיף השפעת הם מקטעי רנ"א עצמאיים ונפרדים
שחופשיים לחלוטין לנוע ולהתחבר מחדש בכל צירוף אפשרי.
המקטעים מסוגי נגיפים שונים
יכולים להתערבב ולהתחבר בריאות החזיר
ולייצר צירופים חדשים של נגיפים שטרם נראו כמותם.
תהליך זה של העברה גנטית
מפיק נגיפים בעלי תכונות חדשות באופן קיצוני.
לעתים קרובות, הם מסוכנים וקטלניים,
ובני האדם טרם נחשפו אליהם ולא התנסו בהם.
לכן, אנחנו פגיעים במיוחד ובלתי מוכנים.
היכולת הייחודית של השפעת לעבור סחף גנטי ולהשתנות
היא שמייצרת וירוסים חדשים ללא הרף, מאתגרת את מערכת החיסון שלנו
ומאיימת עלינו שנה אחר שנה
בתחזית לשפעת פנדמית בעלת פוטנציאל קטלני.