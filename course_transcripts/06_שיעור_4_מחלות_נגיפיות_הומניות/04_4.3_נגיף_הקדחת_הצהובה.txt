צרפתית: שלום! מגלה הארצות הצרפתי
רנה רובר קוואלייה, אדון לה-סאל
הקים את העיר סנט לואיס בשנת 1682
והמשיך במסעותיו לאורך אגן נהר המיסיסיפי...
[צליל חריקה]
לא, לא טעיתם בכיתה.
מגלה הארצות לה-סאל המשיך במסעותיו לאורך המיסיסיפי,
וטען לבעלות על שטחים חדשים בשם מלכו, לואי ה-14.
לכבודו, הוא קרא לשטח "לואיזיאנה".
הצרפתים הפגינו נוכחות ביבשת אמריקה,
בשאיפה להרחיב את האימפריה הצרפתית לעולם החדש.
אילו היו מצליחים, ייתכן שהייתי מלמד את הקורס הזה בצרפתית,
אך, אבוי, כפי שנראה
הדברים לא התרחשו לפי המתוכנן.
סה לה וי.
אין ספק שהמושבה הצרפתית העשירה והרווחית ביותר באותם הזמנים
הייתה סן דומנג, כיום האי האיטי,
שם הפיקו קנה סוכר לאירופה במטעים נרחבים,
שהופעלו על ידי עבדים אפריקאים ללא רחם ובתנאים הדוחים ביותר.
התנאים היו כה הרסניים ובלתי נסבלים,
עד שהעבדים בהנהגת טוסן לוברטור,
מרדו בשנת 1791.
עד שנת 1801, היה לוברטור המנהיג בפועל של האיטי,
והמושל הכללי של האי מטעם עצמו.
נפוליאון בונפרטה, מחשש לאבד את העליונות הצרפתית באזור,
שלח את גיסו, הגנרל ויקטור עמנואל לקלר,
בראש 30 אלף חיילים צרפתים מנוסים
למחוץ את מרד העבדים.
העבדים נלחמו באכזריות בחיילים הצרפתים.
אך, באופן מפתיע,
יתושים הם אלה שהנחיתו את מכת המחץ.
90 אחוזים מהצבא הצרפתי נכנעו לקדחת הצהובה,
מחלה נגיפית חמורה המועברת באמצעות יתושים,
שבה לקו רבים מהעבדים במהלך השנים ורכשו לה חסינות.
כך שהקדחת הצהובה היא שהביאה לכישלונו של נפוליאון
בהכנעת מהפכת העבדים.
זאת, ביחד עם המלחמה המתקרבת עם אנגליה
והקשיים הכלכליים הרבים,
הניעו אותו להיפטר מלואיזיאנה
ולנטוש לנצח כל חלום על הקמת
אימפריה צרפתית-אמריקאית.
בשנת 1803, מכרה צרפת את לואיזיאנה לנשיא ג'פרסון
תמורת 15 מיליון דולר, שבעסקה אחת
הכפילה את שטחה של ארה"ב
והניעה
את ההתיישבות של 15 המדינות החדשות של המערב התיכון.
קדחת צהובה הוא שם המין שנקרא על שם
המשפחה פלאוויווירידה.
בלטינית, משמעות המילה פלאווס היא צהוב.
זהו נגיף עטוף עגול שגודלו 50 ננומטר
והגנום שלו הוא גדיל רנ"א חיובי בעל 11 אלף בסיסים,
שמקודד לעשרה חלבונים בערך.
הנגיף מועבר לבני האדם
דרך וקטור יתוש הנמר האסייתי.
הנגיף נכנס לגוף באמצעות עקיצת יתוש
ומדביק תחילה את תאי העור,
לאחר מכן את תאי הדם שמגיעים לקשרי הלימפה.
בדרך כלל, אנשים מראים מחלה מתונה דמוית שפעת
וסובלים מתסמינים כמו חום, צמרמורות, חולשת שרירים
וכאבי ראש כמו גם אובדן תיאבון ובחילות.
אך בקרב כ-15 אחוזים מהמקרים
מתפשטת המחלה לכבד,
גורמת להרס הרקמה,
כתוצאה מכך, גוון הפנים מצהיב ומכאן נובע שמה.
המחלה יכולה להידרדר הלאה
ולהביא לדימומים, לאי ספיקת כליות ולמוות.
לכן, קדחת צהובה היא מחלה המורגית
כלומר, היא גורמת לחום ולדימום.
מקור המחלה באפריקה,
ובתחילת המאה ה-17, היא התפשטה ליבשת אמריקה באמצעות סחר העבדים.
משלוחים מתמשכים של עבדים לעולם החדש
מסבירים כיצד כה רבים מבני האיטי המקומיים
היו חסינים לקדחת הצהובה.
זה היה בניגוד לחיילים הצרפתים הפולשים
שנפלו קורבן למחלה.
כיום, למעלה מ-200 אלף בני אדם ברחבי העולם
עדיין נדבקים בקדחת הצהובה מדי שנה,
וכ-30 אלף מהם מתים מהמחלה.
המשפחה פלאוויווירוס כוללת מחלות נוספות שמועברות דרך חרקים,
כמו קדחת דנגי, דלקת המוח היפנית,
וקדחת הנילוס המערבי.
הפלאוויווירוס האחרון ביותר שעלה לכותרות
הוא וירוס הזיקה.
וירוס זיקה שמקורו ביתוש חולל התפרצות גדלה והולכת,
נראה מפחיד הרבה יותר משחשבו תחילה.
באופן מוזר, הנגיף גורם למחלה מתונה ביותר
שבדרך כלל אינה מורגשת.
גם הוא מוכר מזה כמה עשרות שנים,
ובודד תחילה בשנת 1947 בקרב קופים ביער זיקה שבאוגנדה.
אם כך, מדוע פתאום הוא עלה לכותרות?
בשנת 2015,
דווחו מקרים רבים של מיקרוצפליה בברזיל.
זהו מום מולד חמור בתינוקות
שבו נצפית תת-התפתחות של המוח,
וכתוצאה מכך, מידת הראש קטנה מהרגיל.
המחלה גורמת גם להתפתחות קוגניטיבית לקויה של הילד
ואף לפגמים מוטוריים.
מחקרים זהירים קבעו שנשים בהיריון שנדבקו בנגיף זיקה
יכולות להעביר את המחלה לעובר שלהן.
חשיפה כה מוקדמת לנגיף זיקה
בשלב כה רגיש של ההתפתחות
עלולה להביא למיקרוצפליה.
כיצד ייתכן שלפתע, מחלה מתונה ובלתי מוכרת באפריקה
יכולה לעורר מגפה פתאומית וסוערת בחצי השני של העולם, באמריקה הדרומית?
ביקשתי מפרופסור סקוט ויבר להסביר.