היי.
קודם לכן, כששוחחנו עם אריקה ספיר,
היא הזכירה את סבתה.
אם חוזרים כמה דורות לאחור,
סבתא שלי, ראתה אנשים שמתו מהשפעת של שנת 1918.
סבתא שלי ראתה ילדים משותקים בגלל פוליו.
ההורים שלי לא יכלו ללכת לבריכה בקיץ,
בגלל פוליו.
הקיץ היה העונה של פוליו,
תפיסה שאתם באופן אישי כנראה לא שמעתם עליה מעולם.
אך כשאני הייתי ילד, כשהתקרבו החודשים יוני, יולי,
הוריי היו מבועתים.
אף על פי שפוליו היא מחלה בעלת תיעוד היסטורי
שמגיע עד ימי מצרים העתיקה,
החשש מבשר הרעות של פוליומיאליטיס,
או שיתוק ילדים,
הגיע לשיאו בתחילת המאה ה-20.
ב-6 ביוני, 1916, ג'ון פלמאריס הקטן,
תינוק בן עשרה חודשים שגר בגרפילד פלייס מספר 53, בברוקלין
שבניו יורק, פיתח לפתע חום גבוה ולקה בשיתוק.
ביומיים הבאים, חמישה ילדים נוספים מהשכונה
הראו תסמינים דומים,
ועד לסוף החודש, היה ברור
שמגפת פוליו משתוללת במלוא עוצמתה.
באותו הקיץ של שנת 1916, 27 אלף בני אדם חלו בפוליו,
9,000 לקו בשיתוק ו-2,400 מתו.
אלה היו זמנים מפחידים,
ואיש לא הבין מה גרם למחלה.
הרשויות אכפו כללי היגיינה נוקשים.
על מעונות הקורבנות נכפה הסגר בית.
מאות חתולים וכלבים משוטטים הומתו
מחשש שהם עשויים להעביר את המחלה.
אך על אף כל האמצעים שננקטו, מספר הילדים המשותקים
הוסיף לעלות, ורק מזג האוויר הקר של החורף
הצליח לרסן את המגפה.
כך, במשך 40 שנה הבאות, הקיץ היה העונה של פוליו.
בשנת 1921, זעזעה מחלת הפוליו את ארה"ב באופן אישי מאוד.
פרנקלין דלאנו רוזוולט,
אחד מהכוכבים הפוליטיים העולים של אמריקה,
היה מוכה פוליו.
רוזוולט היה חשוף מאוד לעין הציבור,
כמועמד לסגן הנשיא
שבדיוק הפסיד בבחירות לנשיאות בשנת 1920
לוורן הרדינג וקלווין קולרידג'.
כעת, משהיה לנכה, נראה כי הקריירה שלו הסתיימה.
כפי שכולנו יודעים, זה לא היה המקרה.
פוליו הוא וירוס ממשפחת פיקורנאווירידיאה,
נגיפי רנ"א ערומים וזעירים, מכאן בא שם משפחתם.
משמעות המילה פיקו היא זעיר, בתוספת רנ"א, פיקורנא.
גנום גדיל הרנ"א החיובי שלו
מורכב מ-7,500 בסיסים,
ומקודד לרב-חלבון שנחתך לעשרה חלבונים
שמהם חלבון נגיפי 1, VP1, עד VP4 מרכיבים את הקופסית.
נגיף הפוליו הוא ערום
כלומר, הוא אינו מוקף במעטפת ליפידית.
בדרך כלל עובר הנגיף במחזור צואה-פה,
אך הוא יכול גם להדביק בני אדם
שחיים באזורים שבהם גישה מוגבלת למים זורמים ולשירותים בעלי הדחה,
ולכן סביר כי מי השתייה מזוהמים בפסולת אדם נגועה.
מחזור הדבקה זה נקרא
"הדבקה דרך גורם משותף", כלומר,
מקורות מים מזוהמים.
למרבה המזל, אף על פי שהנגיף מדבק מאוד, ב-72 אחוזים מהנדבקים
היא מתבטאת בזיהום מעיים תת-קליני ללא תסמינים.
כתוצאה מכך, מרבית הנשאים כלל אינם מודעים
כי באופן יומיומי, כאשר הם הולכים לשירותים,
הם מעבירים נגיפים מזהמים למערכת הביוב ולסביבה,
נגיפים שיכולים, בסופו של דבר, להתפשט ולגרום מחלות לאנשים אחרים.
ישנן שתי צורות של מחלה קלינית שכן מפתחות תסמינים.
בקרב 25 אחוזים מהנדבקים,
עשויה להתפתח מחלה קלה שנקראת "פוליומיאליטיס נפל",
ובה כאב גרון, בחילות, חום
ותסמינים דמויי שפעת עשויים להופיע.
הזיהומים הללו אינם מערבים את מערכת העצבים המרכזית,
CNS.
רק בקרב כחצי אחוז
ממי שנדבק בפוליו, מעורבת מערכת העצבים המרכזית.
קודם כול, מדביק הנגיף את המעיים
ולאחר מכן עושה את דרכו לזרם הדם,
ובסופו של דבר, מזהם תאי עצב
וגורם לשיתוק.
תחילה, המאמצים לחקור את הנגיף היו איטיים,
מכיוון שהיה קשה להפיק נגיפים בתרבית תאים.
אך בשנת 1949, ג'ון אנדרס
ביחד עם פרדריק רובינס ותומס ולר
גילו שפוליו משתכפל היטב וביעילות
בתרביות תאי שריר ועור של עוברים אנושיים.
דבר זה סלל את הדרך למחקר מדעי מקיף ולתגליות
בנוגע לאופן שבו מדביק נגיף הפוליו את גופנו וגורם למחלה.
על פריצות הדרך הללו,
קיבלו שלושת המדענים פרס נובל לרפואה בשנת 1954.
כעת נחזור לרוזוולט.
בבחירות לנשיאות בשנת 1932
ניצח רוזוולט את הנשיא המכהן הרברט הובר,
והתמנה לתפקיד הנשיא ה-32 של ארה"ב.
הנשיא רוזוולט הפך את מחקר הפוליו ופיתוח חיסון מונע
למטרה עיקרית של נשיאותו.
תחילה, הוא הכריז שאנשים צריכים לרקוד כדי שאחרים יוכלו ללכת,
והשיק את נשפי יום ההולדת השנתיים,
שבהם, במאות ערים ברחבי ארה"ב,
נחגג יום הולדתו של הנשיא בנשפי ריקודים רשמיים
ובהם גויסו מיליוני דולרים שהוקדשו במלואם
לטיפול בקורבנות מחלת הפוליו ולתמיכה בחקר המחלה.
גיוס התרומות היה למאמץ המוני
של העם, ולא הייתה תרומה קטנה מדי.
"מצעד הפרוטות" הושק,
ואלפי מכתבים שהכילו מטבעות בני עשרה סנט, רבע דולר
וחמישה סנט, מילדים ומבוגרים כאחד,
הציפו, במלוא מובן המילה,
את משרד הדואר של הבית הלבן.
אף על פי שהנשיא רוזוולט
לא זכה לראות את הצלחת מאמציו,
בתוך עשר שנים ממותו,
המחויבות והנחישות שלו להילחם במחלת הפוליו השתלמו.
שני חיסונים יעילים פותחו,
וכיום, מחלת הפוליו מובסת כמעט לחלוטין.
ונקודה אחת אחרונה.
האם שמתם לב אי פעם דיוקנו של מי מופיע על מטבע עשרה סנט אמריקאי?
נכון, של הנשיא פרנקלין דלאנו רוזוולט בכבודו ובעצמו,
לזכר ההתגייסות שלו למלחמה בפוליו,
ומצעד הפרוטות שהוא השיק.