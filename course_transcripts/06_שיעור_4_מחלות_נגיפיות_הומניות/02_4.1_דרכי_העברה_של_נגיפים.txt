
לא נראה לי.
זה קורה לכולנו.
מה אנחנו אמורים לעשות?
מה שלא תחליטו, רחיצת הידיים במים חמים ובסבון
היא תמיד רעיון טוב.
כיצד מועברים הנגיפים?
ישנן לא מעט דרכי העברה שיש לקחתן בחשבון.
קודם כול עלינו לזכור כי וירוסים הם חלקיקים,
והם אינם חיים.
השכפול שלהם תלוי לחלוטין
בתאי המארח שהם מזהמים.
יתר על כן, העמידות של וירוסים מחוץ לגופנו
מוגבלת יחסית.
לכן, דרכי העברה רבות
כרוכות בהעברה ישירה של נגיפים ממארח נגוע,
הנשא, לאדם בריא
לעתים קרובות באמצעות קשר ביתי יומיומי.
המחזור הישיר הנפוץ ביותר הוא כאשר נגיפים נישאים באוויר
ונשאפים לאחר מכן.
כשאנשים משתעלים, מתעטשים או פשוט נושפים,
הם מייצרים רסס של טיפות נוזליות זעירות
שמתפזרות באוויר שמסביבם.
הטיפות הללו מכילות נגיפים,
אם הנשא סובל ממחלה נשימתית כמו שפעת,
או מצינון שגרתי או מכל נגיף, כמו אבעבועות רוח או חצבת,
שיכולים להשתכפל בריאות שלנו.
רסס, כמו ערפל, יכול להגיע למרחק לא מבוטל,
בעיקר כאשר ההתעטשות חזקה.
כאשר הרסס של הטיפות הנגועות נוחת ומתיישב על משטחים
כמו שולחנות, כסאות, מקלדות וכדומה,
כמה נגיפים יכולים להתקיים במשך שעות.
דמיינו לעצמכם
אתם נהנים מכריך
שבמקרה נגע בטיפת משקע
שהשאיר לפני כמה דקות מישהו אחר.
הדבקה עקיפה עומדת להתרחש.
העברה במחזור פה-צואה, צואה-פה, נשמעת בלתי סבירה.
אני יודע.
אבל למעשה, היא נפוצה למדי.
אין טבעי יותר משחרור לחצים
כשהגוף דורש זאת.
הידיים שלנו עשויות להזדהם בקלות
ולזהם את ידית דלת השירותים.
הדבר נכון בעיקר כשמדובר בילדים
שנוטים לחלות בתדירות גבוהה מהוריהם
ואינם מודעים תמיד שהם מדבקים.
ילדים נוטים לשכוח לשטוף את ידיהם בסבון
לאחר שביקרו בחדר השירותים.
אם לאחר מכן הם חולקים בצעצועים עם חבריהם למשחק,
הסיכוי להעברת נגיפים שגורמים למחלות מעיים
יכול להיות גבוה.
שמירה על היגיינת ידיים טובה,
בעיקר כשמטפלים בתינוקות ומחליפים להם חיתולים,
חשובה ביותר.
העברת נגיפים מאדם לאדם
יכולה להתרחש כשמתקיימת החלפה אינטימית של נוזלי גוף.
יחסי מין הם דרך מובנת מאליה להעברה
כאשר זרע או הפרשות מהנרתיק
מכילים נגיפים כמו איידס, הרפס, צהבת ואחרים.
העברה בין אם נגועה לילד יכולה להתרחש
אפילו ברחם או במהלך הלידה,
כמו גם בהנקה.
כל החלפה של דם או מוצרי דם עלולה להיות מסוכנת
אם בנק בדם אינו מפוקח היטב,
והתרומות אינן נבדקות כראוי כנגד זיהום נגיפי.
עד כה, סקרתי כמה מהדרכים הנפוצות ביותר להעברת נגיפים
מאדם לאדם ובמגע ביתי.
באותה המידה חשובה העברה זואונוטית, העברה של מחלה,
במקרה שלנו, מחלה ויראלית מבעלי חיים לאדם.
חרקים, עטלפים, מכרסמים, ציפורים, חיות מחמד וחיות משק בית
יכולים להידבק בנגיפים אף הם ולשמש וקטורים,
המאגר הפעיל והמקור להעברת מחלות למארחים אנושיים.
יתושים, לדוגמא, ניזונים מצוף בדרך כלל.
אך הנקבה זקוקה לתוספת חומרים מזינים וחלבונים בטרם הטלת הביצים.
היא מקבלת אותם ממנת דם
שאנחנו מרגישים כעקיצת יתוש.
למעשה, מנגנון מציצת הדם
מעניין למדי.
בתהליך משתמשת נקבת היתוש בשני חלקי פה נפרדים בצורת צינור.
כאשר נקבת היתוש דוקרת את עורנו,
היא מנקבת כלי דם קטן ומפרישה דרך אחד הצינורות
רוק מיוחד שמונע מהדם
מלהיקרש.
ואז, דרך הצינור השני היא מוצצת דם.
אם לאדם שנעקץ יש וירמיה,
כלומר, דמו מכיל נגיפים מזהמים,
אז מנת הדם עלולה להיות מזוהמת.
ייתכן שתחשבו
שבאופן אוטומטי היתוש מדבק.
אך למעשה, כדי שיתוש
יעביר את הנגיף לאדם הבא שהוא עוקץ,
על הנגיף להשתכפל תחילה,
ולאחר מכן, להגיע לבלוטות הרוק של היתוש.
רק אז תהיה עקיצת היתוש מדבקת.
מחלות כמו קדחת צהובה, זיקה וקדחת דנגי
מועברות באמצעות יתושים.
נגיף האיידס, לעומת זאת, אינו שורד במעיים של היתוש
ולכן אינו מועבר על ידי חרקים.
עטלפים, ציפורים וחיות משק בית
בעלי תפקיד מכריע בהפצת מחלות ויראליות
והיו הסיבה להתפרצויות מקומיות חמורות וקטלניות
או מצד שני, למגפות מפושטות.
המחלות הללו השפיעו על אלפי בני אדם
ולעתים שינו את מהלך ההיסטוריה
כפי שנגלה ביחידות הבאות.