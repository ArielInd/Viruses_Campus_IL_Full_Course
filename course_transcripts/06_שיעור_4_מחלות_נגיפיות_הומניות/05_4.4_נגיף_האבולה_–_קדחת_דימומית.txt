נראה כי מגפות מתפתחות כמו זיקה
יכולות לצוץ באופן בלתי צפוי, למראית עין, משום מקום.
דוגמא מפחידה במיוחד הייתה מגפת האבולה בשנת 2014.
נגיף האבולה שייך למשפחת פילו-וירוס.
זהו נגיף רנ"א חד-גדילי שלילי.
הגנום שלו באורך 19 אלף בסיסים בערך,
והוא ארוז במעטפת קופסית מאורכת.
הנגיף גורם מחלה המורגית מחרידה בבני אדם,
מחלה שגורמת דימומים וחום גבוה,
דרמטית ונוראית הרבה יותר מקדחת צהובה.
המאגר הטבעי של הנגיף עשוי להיות עטלפי פירות,
אך חיות בר רבות עלולות להידבק.
כאשר צדים חיות נגועות ושוחטים אותן,
הציידים ומי שמכין את הבשר לאכילה
נחשפים לדם המזוהם בנגיף
שיכול להעביר את הנגיף המדבק.
למרבה המזל הנגיף הזה אינו נישא באוויר.
רבים מכם שמעו על אבולה רק לאחרונה
אך למען האמת, הוא קיים כבר שנים רבות.
המקרים הראשונים של מחלת נגיף האבולה
דווחו בשנת 1976, בדרום סודן,
ובזאיר, כיום הרפובליקה הדמוקרטית של קונגו.
חולה המפתח של זאיר, החולה הראשון שידוע כי חלה המחלה,
היה מובלו לאקלה, מורה בבית ספר כפרי ביאמבוקו,
כפר נידח לא הרחק מנהר אבולה,
שעל שמו נקרא הנגיף.
זה היה בסוף הקיץ,
מובלו יצא לחופשה קצרה עם חבר
ובדרכם חזרה הביתה,
הם קנו עטלפים מעושנים שנהרגו לא מזמן לארוחת הערב.
בתוך כמה ימים לאחר שובו,
נתקף מובלו בצמרמורות קשות ובחום גבוה.
הוא הניח שהוא סובל מהתקף נוסף של מלריה,
והלך לטיפול במיסיון הקתולי
שהפעיל מרפאה קטנה שסבלה ממחסור חמור בציוד.
האחות בייטה הזריקה למובלו תרופה,
והשתמשה באחד מתוך חמישה מזרקי הזכוכית
שהיו במרפאה.
מבונזו, אשתו של מובלו, הודתה לאחות בייטה
ועזרה לבעלה לחזור הביתה.
תחילה, נראה שהמצב משתפר
אך החום חזר ביתר שאת
ביחד עם התקפים נוראיים של שלשולים והקאות.
מבונזו ושתי בנותיה הגדולות טיפלו במובלו יום ולילה,
אך ללא הועיל.
מצבו התדרדר במהירות.
הוא נשם בקושי, התנשף בכבדות
והחל לדמם מכל פתח בגופו.
וכך, על אף כל המאמצים,
הוא מת ב-8 בספטמבר.
כעת, לא נותר עוד דבר לעשותו
ולא ניתן היה לעשות דבר.
מבונזו הכינה את גופת בעלה לטקס ההלוויה.
יחדיו, המשפחה והאחיות שטפו בקפידה את גופתו,
קרצפו את גלדי הדם הסמיך
וניהלו את טקסי ההלוויה המסורתיים
מחוץ לבקתת המשפחה.
בתוך שבוע, כל מי שטיפל במובלו,
במחלתו והכין אותו להלוויה,
החל בעצמו להראות את התסמינים שהראה מובלו.
תחילה, מבונזו
ואז, בתה הגדולה
לאחר מכן, גיסתה
ולבסוף אמה.
כולן מתו.
זמן קצר לאחר מכן, האחות בייטה
ו-18 חברים נוספים ובני משפחה שנכחו בהלוויה
נכנעו לנגיף הקטלני.
עד לחודש אוקטובר, זוהו 318 מקרי אבולה,
ו-280 הסתיימו במוות.
מאז שתי התפרצויות האבולה הראשונות בשנת 1976,
דווח על 15 התפרצויות נוספות,
כולן במרכז אפריקה.
ברובן מתו עשרות בני אדם בטרם דעך הנגיף, בסופו של דבר.
בארבע התפרצויות חמורות במיוחד,
עלה שיעור המוות על מאה קורבנות.
ולפתע, בשנת 2014, בפעם הראשונה בהיסטוריה,
פרצה מחלת האבולה כמגפה רב-לאומית, אלימה במלוא העוצמה,
שהתלקחה במערב אפריקה.
דווחו 28,616 מקרי אבולה,
במגפה שגבתה את חייהם של למעלה מ-11,300 בני אדם,
במדינות גינאה, ליבריה וסיירה לאונה.
בסופו של דבר, זוהה חולה המפתח,
ילד בן שנתיים מהכפר הנידח מליאנדו שבגינאה.
אך חלפו שבועות בטרם זוהתה המגפה הרוחשת.
וכשהתגלתה היה כבר מאוחר כדי לעצור את הנגיף
מלתקוף את המדינות מוכות העוני הללו.
ביקשתי מפרופסור אריקה ספיר
להסביר מה אפשר לאבולה לצמוח
מהתפרצות מאופקת ומוגבלת
למגפה בין-לאומית אמיתית.