משועממים?
אני מקווה שלא.
האמינו לי, תולעים, קדחת השחת ואנטי היסטמינים הם חבר'ה מוזרים.
בשיעור הקודם למדנו שאנחנו לא לבד בגוף הזה,
שאנחנו חיים ביחד עם טריליוני חיידקים ידידותיים, המיקרוביום שלנו.
האם ידעתם שלמעלה משני מיליארד איש, למעלה מ-25 אחוזים מאוכלוסיית העולם
חולקים את גופם עם אורגניזמים אחרים גם כן?
אך אלה אינם כה ידידותיים.
תולעים טפיליות שורצות אצל מרבית האנשים החיים בעוני
באפריקה, באסיה ובאמריקה הדרומית.
תולעים טפיליות נחלקות בדרך כלל לשתי קבוצות עיקריות:
תולעים שטוחות ותולעים עגולות.
התולעים השטוחות כוללות שרשורים ועלוקות.
התולעים העגולות כמו תולעי קרס ותולעי שוט נפוצות מאוד אף הן.
אם מעולם לא שמעתם על הטפילים הללו או נתקלתם בהם, ולא מכירים מישהו שנתקל בהן,
סביר להניח שאתם חיים במדינה מפותחת
שבה קיימים כל היתרונות של צנרת מודרנית, מזון מחוטא
ומי שתייה באיכות גבוהה.
בדרך כלל התולעים שורצות בקיבה
אף על פי שהן יכולות לשרוץ גם בריאות, בעור ובדם.
תולעים בוגרות מטילות את הביצים שאנחנו מפרישים בפסולת.
אם הביוב זורם בגלוי ואינו מטופל,
או אם הפסולת משמשת כזבל אורגני,
הביצים בוקעות באדמה ומתפתחות ללרוות.
כשהולכים יחפים על אדמה לחה ונגועה,
הלרוות יכולות להיאחז בעורנו,
לחדור, לנוע בחופשיות בזרם הדם
ועלולות לזהם את הריאות, בסופו של דבר.
במקרה שנשתעל ונוציא את הטפילים ונבלע אותם,
יהפכו המעיים להיות ביתם הקבוע.
התולעים יכולות לחיות שם במשך שנים, ולקבל את מזונן מאיתנו.
תארו לעצמכם את האתגר.
מערכת החיסון שלנו צריכה כעת להיאבק בטפילים
שבהשוואה למקרופאג'ים או ללימפוציטים, גדולים מכדי שאפשר יהיה לבלוע אותם.
מערכת החיסון שלנו הייתה צריכה לפתח אמצעים אחרים כדי לגרש את המפלצות הללו.
לשם כך, תאים שומרים מיוחדים עומדים על המשמר בכל גופנו.
השומרים הללו הם "תאי מאסט", תאי פיטום מיוחדים בעלי תפקידים רבים
שמתווכים בין המערכת המולדת לבין המערכת הנרכשת.
תאי הפיטום מכוסים ב-TLR ובקולטני האיתות המשפעל של IgG, IgA
ובעיקר של IgE.
תאי הפיטום עמוסים גם בכלי נשק מיוחדים.
50 עד 200 גרנולות הפרשה מלאות בריאגנטים כימיים חזקים מאוד
שיכולים להשתחרר מיד ולהוביל לתגובות מתפרצות ואלימות.
אחד הריאגנטים העיקריים הוא היסטמין.
האמינו לי, לא כדאי שתאי הפיטום יפרקו את תוכנם בטעות.
לכן וויסות תאי הפיטום והפיקוח על פעילותם,
הוא תפקידם המיוחד של נוגדני IgE, זהו מנגנון הבטיחות של התאים.
נוגדני IgE שונים מהאימונוגלובולינים האחרים.
במקום לצוף בזרם הדם,
תאי הפיטום רותמים את נוגדני IgE לפני השטח שלהם באמצעות קולטנים מיוחדים
שקושרים את האות המשפעל של ה-IgE בעקשנות.
כל זה עוד בטרם קשר הנוגדן את האנטיגן שלו.
לכן, כל תא פיטום מקבל קישוט של סוגי IgE שונים
שמחכים לרגע שבו יזהו
ויקשרו את מבחר האפיטופים הייחודיים של הטפילים.
כשתולעים טפיליות פוגשות בתאי פיטום החמושים בנוגדני IgE ספציפיים לטפילים,
משתחרר מטען הגרנולות ופרץ של היסטמינים יוצא לפעולה
כשמטרה אחת עומדת לפניהם:
סלקו ממני את התולעת הזו.
היסטמין משפיע עלינו במספר דרכים.
הוא מגדיל את חדירות כלי הדם, דבר שמביא להתנפחות ולדלקת
באזור הנגוע.
הוא פועל על השרירים החלקים שמכווצים את כלי הנשימה.
הוא יכול לגרות את קצות העצבים דבר שגורם לנו גירוד.
הוא מעורר הפרשת ריר.
תגובות אלה ואחרות שמתבטאות בשיעול, התעטשות, התנשמות
הקאה, שלשול מתפרץ, גירוד וגירוי.
מטרתן של כל התגובות הללו היא לסלק את הטפילים מהמעיים שלנו,
מדפנות הריאות או מהעור.
תגובת תאי הפיטום ו-IgE התפתחה כדי לגרש טפילים גדולים שאינם אכילים.
למרבה הפלא, במקרה הזה, התקדמות הטכנולוגיה המודרנית,
ההיגיינה והתברואה,
הפכו באופן פרדוקסלי את המצב לתוהו ובוהו.
בעולם המפותח, התברואה מבטיחה סביבה נקייה,
המים ומזון בפיקוח גבוה והבתים שלנו כמעט סטריליים.
הילדים שלנו אינם מתגלגלים באדמה שורצת תולעים.
ההגנות של תאי הפיטום וה-IgE נותרו כמעט ללא שימוש.
הם משועממים ומחפשים מה לעשות.
למרבה הפלא, חלבונים רבים שאינם מזיקים לחלוטין כמו קשקשי חתולים,
הפרשות של קרדית האבק, אבקנים וחלבוני בוטנים,
נחשבים בטעות כאיום אפשרי.
לא ברור מדוע, אך אצל חלקנו, בהיעדר איומים אמיתיים,
רמת נוגדני IgE עולה נגד האנטיגנים התמימים הללו.
כאשר תאי פיטום, המכוסים ב-IgE נתקלים באבק, בבוטנים או באבקנים,
התגובה המתפרצת הזו, שנועדה לתקוף טפילים, מתעוררת.
אין ספק שזו תגובת יתר אלימה בהיעדר כל סכנה אמיתית.
תגובה מתפרצת זו לאנטיגנים שפירים
היא תגובה אלרגית.
במהלך המאה הקודמת, כשתנאי התברואה וההיגיינה השתפרו מאוד,
אנחנו עדים להחמרה, לעליה דרמטית באלרגיות,
בעיקר בעולם המפותח.
ככל שניקינו את הסביבה שלנו והפחתנו את החשיפה לטפילים,
אימצה ההגנה החיסונית שלנו מטרות חלופיות.
אלרגנים, חלבונים תמימים לחלוטין, מפורשים בטעות כאיומים אמיתיים.
כתוצאה מכך, אלרגיות למזון, קדחת השחת ואסטמה נמצאים בעליה.
אנחנו מוצאים את עצמנו במרכזה של מגפת אלרגיה.