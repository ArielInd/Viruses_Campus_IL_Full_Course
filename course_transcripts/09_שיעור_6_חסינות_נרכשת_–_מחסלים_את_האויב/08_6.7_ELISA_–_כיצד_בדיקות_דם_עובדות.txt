אין ספק שבדיקות הדם חשובות.
האם שאלתם אי פעם מה בדיוק מודדות בדיקות הדם וכיצד?
בואו נראה כיצד עובדות בדיקות הדם.
העיקרון הבסיסי של בדיקות דם אימונולוגיות
טמון ביכולתנו למדוד נוכחות של נוגדנים ספציפיים לפתוגנים.
כאשר תאי B פוגשים פתוגן,
הם מייצרים נוגדנים ספציפיים להפליא לאנטיגן הנגיפי המעורב.
לכן כשאדם נבדק ל-HIV, לדוגמא,
בעיקרון, אנחנו בודקים אם האדם הזה מייצר נוגדנים ספציפיים לאנטיגן HIV או לא.
נוכחות נוגדנים כאלה היא הוכחה מוצקה
לכך שתאי B נתקלו בנגיף, עברו הרחבה של השבט
וכעת מפרישים אלפי מולקולות IgG לזרם הדם.
לכן המשימה היא למצוא דרך למדוד נוגדנים ספציפיים ל-HIV.
זה נעשה בשיטה מעבדתית שנקראת "אלייזה",
כלומר, בדיקת אימונוסורבנט שקשורה לאנזים.
אסביר לכם כיצד מתנהלת בדיקת אלייזה אופיינית.
ביקשתי ממייקל להצטרף ולעזור לי.
קודם כול, מוסיפים חלבונים לבארות של צלחת 96 בארות.
החלבונים פשוט נדבקים לפלסטיק.
התרשים הבא מסביר את המערך הכללי
של הניסוי שאנחנו עומדים לבצע.
לטורים נוסיף אנטיגנים של HIV, HCV,
צהבת C ושלושה זני שפעת, H3, H1 ושפעת B.
לכל נגיף אנחנו משתמשים בשני טורים של בארות.
את שני טורי הבארות האחרונים משאירים ללא אנטיגן, אלה דגימות בקרה שליליות.
השימוש בדגימות כפולות מספק לנו ביטחון
שהתוצאות אמינות ושאפשר לחזור עליהן באמינות.
מייקל מוסיף אנטיגנים של HIV לשני הטורים הראשונים שבצלחת
וממשיך לטור השלישי והרביעי עם HCV,
וכן הלאה עד שכל הצלחת מלאה בדגימות.
הצלחת מודגרת למשך הלילה,
ובבוקר, עודפי החלבונים שלא נקשרו נשטפים.
לאחר מכן, מוסיפים תמיסה חוסמת, שמכילה חלב.
התמיסה חוסמת את כל משטח הפלסטיק של הבארות
שעדיין עשוי לקשור חלבונים וריאגנטים
שישמשו בשלבים הבאים של הבדיקה.
תמיסה חוסמת זו עוזרת להפחית הידבקות שאינה ספציפית ואותות רקע.
לאחר שהדגרנו את הצלחת, אנחנו נפטרים מהתמיסה החוסמת,
ושוטפים שנית את הבארות.
כעת, מוסיפים את בדיקות הדם של הנבדקים.
אלו דגימות סרום,
כלומר, דגימות דם שמהן הסרנו את כל תאי הדם האדומים והלבנים
ואנחנו משתמשים רק בנוזלי הדם שנשארו שמכילים נוגדנים.
בניסוי זה, לקחנו דגימות סרום
מפרטים שנגועים ב-HIV וב-HCV.
לבדיקות השפעת אנחנו מוסיפים סרום סטנדרטי של כבשים מחוסנות לשפעת.
שורה F מכילה בופר ללא סרום,
ושורה G מכילה סרום שנלקח ממתנדב בריא...
אני.
לכן, שורות F ו-G אמורות לספק בקרות שליליות.
מייקל מוסיף את הסרום של הפרטים הנגועים ב-HIV.
לכל באר הוספנו את דגימת הסרום המתאימה לה והיא מודגרת למשך שעה.
לאחר מכן, הבארות נשטפות כדי להסיר נוגדנים עודפים שאינם קשורים.
כעת, מוסיפים לכל הבארות גלאי שנקשר לאנזים.
אלה הם ריאגנטים שמזהים וקושרים נוגדנים אנושיים ונוגדני כבשים,
והם מקושרים כימית גם לאנזים
שיכול לשנות את צבע החומר הכימי משקוף לכחול בהיר.
לכן אם, לדוגמא, לאדם הנגוע ב-HIV
ישנם נוגדנים נגד אנטיגן HIV,
הנוגדנים יימצאו בבארות ה-HIV
ויוכלו לקשור את הגלאי המקושר לאנזים.
באופן דומה, סרום HCV יגיב לנוגדני HCV, שפעת לנוגדני שפעת
והבקרות השליליות אמורות להישאר שליליות.
הצלחת נשטפה.
כדי לגלות נוכחות ההרכבים נוגדן-אנטיגן,
כל שנותר לעשות
הוא להוסיף את המצעים לאנזימים המקושרים לגלאים
ולראות היכן השתנה הצבע.
כפי שאתם רואים, כמה מהבארות פיתחו צבע כחול כהה
שמעיד על תוצאה חיובית. כל הכבוד.
בדיקה מדוקדקת של התוצאות מראה
שצבע מתפתח בדגימות הסרום כפי שציפינו.
לאנשים הנגועים ב-HIV ישנם נוגדנים ספציפיים לאנטיגן HIV,
אך הם אינם מפתחים סימנים ל-HCV.
נסיוב HCV מגיב לאנטיגנים HCV, כצפוי, אך לא ל-HIV וכן הלאה.
הכבשים המחוסנים לשפעת מגיבים לנגיפי השפעת שלהם בהתאמה
וישנה מידה מסוימת של זיהוי בהצלבה לזני שפעת אחרים.
ואני, מובן שאני שלילי ל-HIV, ל-HCV ורגע,
מתברר שאני חיובי לכל שלושת נגיפי השפעת.
אני מרגיש מצוין, אני בריא, ואני אפילו לא מושך באף.
האם זה הגיוני?
למעשה, כן.
אני התחסנתי וכפי שנראה בשיעור הבא,
חיסון מאפשר לנו לייצר נוגדנים ספציפיים לנגיפים
בלי שנצטרך להיות חולים.
חיסון הוא דרך טובה
להגן על עצמנו מזיהומים ולשמור על בריאותנו.