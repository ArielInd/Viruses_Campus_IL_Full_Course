אלרגיות הן תגובות חיסוניות אלימות שמופעלות על ידי חלבונים בלתי מזיקים
שנקראים "אלרגנים".
אף על פי שאפשר לומר שכמה אלרגנים אינם בלתי מזיקים לחלוטין.
עקיצות דבורה, לדוגמא, עלולות להיות מסוכנות מאוד
אך לא בגלל הארס עצמו אלא בגלל תגובת יתר אלרגית.
אלרגיה לעקיצות דבורים יכולה לגרום להתנפחות דרמטית של הגרון והלשון,
לקוצר נשימה, הקאות
וירידה פתאומית בלחץ הדם.
תגובה זו נקראת "אנפילקסיס", שפירושה ביוונית "נגד הגנה"
והיא יכולה להיות חמורה מאוד.
למרבה המזל, התגובות הללו הפיכות בעזרת זריקה של אפינפרין, אדרנלין.
אפינפרין מקטין את חדירות כלי הדם וכך עוצר את ההתנפחות,
משחרר את התכווצות דרכי הנשימה ומגרה את הלב,
דבר שמעלה את לחץ הדם.
אתם רואים, תגובת יתר עלולה לסכן חיים.
ביחידה זו, נראה כיצד הקיצוניות שנייה,
חוסר היכולת לעורר תגובה חיסונית יעילה, מסכנת חיים באותה המידה.
מתברר שישנן מספר סיבות
שבגללן אנחנו עלולים לסבול מכשל חיסוני.
באופן מפתיע, הסיבה הנפוצה ביותר לכשל חיסוני היא תת-תזונה.
במדינות מוכות עוני, בתקופות רעב,
לעתים קרובות אנחנו שומעים על אנשים שמתו מרעב.
האם חשבתם אי פעם למה בדיוק הכוונה?
אנשים שסובלים מתת-תזונה חמורה מחוסרי אנרגיה, כוח
וסובלים מחילוף חומרים לקוי.
לעתים קרובות המוות נובע מחוסר היכולת של אנשים מורעבים
לעורר תגובה חיסונית יעילה ולהילחם במחלות זיהומיות.
תאי שומן מייצרים הורמון שנקרא "לפטין" שבין שאר תפקידיו
הוא חשוב מאוד להתפתחות תאי T.
מכיוון שאנשים שסובלים מתת-תזונה מאבדים את מאגרי השומן שלהם,
תאי השומן מפסיקים להפריש לפטין.
גם תגובת תאי T יורדת
ואנחנו נהיים רגישים במיוחד לזיהום,
חלשים ואיננו מסוגלים להגן על עצמנו.
מובן, כפי שאנחנו מבינים כעת,
שמערכת חיסון נמרצת וחזקה דורשת תאי T בריאים ומתפקדים.
לכן אכילה טובה חשובה מאוד ומבטיחה מערכת חיסון בריאה.
סיבה שנייה לכשל חיסוני היא מומים מולדים.
כמה מחלות גנטיות פוגעות בייצור הלימפוציטים.
SCID, כשל חיסוני משולב חמור, הוא מום מולד
שבו מנגנונים מרכזיים שהכרחיים להתפתחות TCR ו-BCR
חסרים.
לכן לילדים שנולדים עם המוטציות הללו אין תאי T ו-B מתפקדים.
תינוקות כאלה חייבים להיות מבודדים ומוגנים
בתוך בועת פלסטיק, בסביבה סטרילית ונטולת חיידקים.
דיוויד וטר היה תינוק הבועה המפורסם ביותר
ששרד 12 שנה בתוך הבועה שלו
עד שנכנע, בסופו של דבר, לזיהום ויראלי
שהביא ללימפומה, בשנת 1984.
למרבה המזל, הודות לטכנולוגיה המודרנית,
אבחון SCID אפשרי כבר בלידה.
והשתלות מח עצם יכולות לשחזר את מערכת החיסון
ולרפא תינוקות שסובלים מ-SCID לתמיד.
הסיבה השלישית לכשל חיסוני נובעת מזיהומים ויראליים.
ביוני 1981, CDC, המרכז לבקרת מחלות,
דיווח על חמישה מקרים של דלקת ריאות פטרייתית נדירה
שנקראת "פנימוציסטיס קריניי", או בקיצור PCP.
כל חמשת החולים היו גברים, צעירים, הומוסקסואלים שחיו בקליפורניה.
עד דצמבר 1984, דווח על למעלה מ-125 אלף מקרים של PCP בארה"ב,
והוכח שהם נגרמו מנגיף שהתפרץ לאחרונה, HIV.
HIV, נגיף הכשל החיסוני האנושי, תוקף ישירות את תאי T
וגורם לאיידס, תסמונת הכשל החיסוני הנרכש.
HIV הוא נגיף רנ"א חד-גדילי חיובי שקוטרו כ-120 ננומטר.
אורך הגנום שלו הוא כ-9,800 בסיסים שמקודד ל-19 חלבונים.
כל חלקיק ויראלי מכיל שני עותקים זהים של רנ"א שארוז בקופסית.
חלבון ספייק הנגיפי עשוי משתי תת-יחידות:
gp120, שקשורה ל-gp41 המחוברת לממברנה.
HIV הוא רטרו-וירוס שהשכפול שלו הוא המחזור הוויראלי המסובך ביותר.
הנה, HIV מתקרב לתא T רגיש.
חלבוני ספייק הנגיפיים שלו, gp120 נקשר ל-CD4,
חלבון משטח התא שנגיף משתמש בו כקולטן.
התקשרות זו מעוררת שורת אירועים
שבהם gp120 זז מעט
וכש-CD4 סוטה הצידה,
יכול חלבון ספייק הנגיפי לבוא במגע עם חלבונים אחרים על פני השטח של התא
וזה מביא, בסופו של דבר, לאיחוי הממברנה ולשחרור הקופסית לתוך הציטופלזמה.
הקופסית נשברת ומתחיל התהליך הייחודי של שעתוק לאחור.
האנזים הנגיפי, רוורס טרנסקריפטאז,
משעתק גדיל ראשון של דנ"א מתבנית הרנ"א הנגיפי.
לאחר מכן, נוצר גדיל דנ"א משלים שני.
העתק דנ"א דו-גדילי זה של גנום הנגיף
ממשיך ונכנס לגרעין.
הכרומוזום התאי נחתך,
והדנ"א הנגיפי מתמזג לתוך כרומוזום התא.
בשלב מסוים, הרנ"א פולימראז של התא,
האנזים שבדרך כלל מייצר רנ"א שליח,
מתחיל לייצר גנומים רנ"א של HIV שיוצאים לציטופלזמה.
כפי שאתם זוכרים, הרנ"א של HIV הוא גדיל חיובי.
לכן הריבוזומים יכולים להתחיל לייצר את החלבונים הנגיפיים:
את חלבוני הקופסית, את האנזימים הנגיפיים
וחלבוני ספייק חדשים שמופיעים על ממברנת התא.
אז נארז הרנ"א הנגיפי בקופסיות
שנובטות החוצה מהתא כשהן עטופות בממברנה תאית
הכוללת חלבוני ספייק נגיפיים.
הנגיפים החדשים הללו יכולים להמשיך במחזור ולהדביק תאי T נוספים.
בסופו של דבר, ישנם תאי T מעטים מכדי שיוכלו לבצע חסינות יעילה.
וכמו במקרה של תת-תזונה,
הגוף שלנו פשוט אינו מסוגל להדוף מחלות.
מערכת החיסון המוחלשת מספקת הזדמנות לפתוגנים להלום בנו.
לכן נאמר שאנשים שסובלים מאיידס נכנעים למחלות אופורטוניסטיות.
ביקשתי מפרופסור רוברט גאלו להסביר כיצד באמצעות המצאת בדיקת דם
הוכח ש-HIV הוא הגורם לאיידס.