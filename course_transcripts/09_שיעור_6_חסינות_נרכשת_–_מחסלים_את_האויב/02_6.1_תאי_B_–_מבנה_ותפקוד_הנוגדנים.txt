בשיעור הקודם למדנו על החסינות המולדת,
על חשיבות העור והרירית וכיצד הם חוסמים פתוגנים פולשים.
כיצד מקרופאג'ים ביחד עם הנויטרופילים
נלחמים במיקרואורגניזמים אויבים שפרצו דרך קו ההגנה הראשון שלנו.
המקרופאג'ים חמושים ב-PRR, קולטנים שמזהים תבניות מבניות,
PAMP, שמבדילים בין איום זר לבין "עצמי",
המרכיבים של התאים שלנו בגוף,
לבין "זר".
לבסוף, גילינו שלא כל החיידקים רעים
ושהמיקרוביום שלנו בעצם משתתף בדחיית פולשים בלתי קרואים.
אך כאשר החסינות המולדת מוצפת
ואינה מסוגלת לדחות פולשים,
נכנסת לפעולה החסינות הנרכשת.
בזכות שני גורמים עיקריים החסינות הנרכשת יעילה כל כך
ושונה מאוד מהחסינות המולדת.
הראשון, מערכת החיסון הנרכשת ספציפית באופן יוצא דופן.
התאים שלה, הלימפוציטים, חמושים בקולטנים מתוחכמים
שמסוגלים להתמקד ולהבחין בפרטים המבניים העדינים ביותר
שמבדילים בדייקנות בינינו, כלומר "עצמי", לבין פתוגנים, "זר".
יכולת ייחודית זו מאפשרת ללימפוציטים של החסינות הנרכשת
להיפטר מהאויב תוך גרימת נזק עצמי מינימלי.
הגורם השני הוא העובדה
שברגע שתאי T ו-B למדו כיצד לחסל את האיום המסוים בדרך הטובה ביותר,
הם מפקידים תאי זיכרון בארכיון הלימפוציטים.
תאי הזיכרון הללו נקראים לפעולה
במקרה שפתוגן מנסה להתקיף אותנו שנית.
במקרה כזה, הפתוגן נתקל בתגובה מידית וחזקה
שמסלקת את האיום בטרם יצליח להשתלט ולגרום למחלה.
בעיקרון, הכוח הייחודי של מערכת החיסון הנרכשת
הוא הזיכרון שלה והיכולת לזמן את תאי T ו-B החמושים בקולטנים
מתוחכמים, חיישנים מדויקים בעלי כיוונון עדין.
הקולטן של תאי BCR, B, מכיל נוגדן קשור לממברנה.
הנוגדנים שנקראים גם "אימונוגלובולינים"
הם חלבונים גדולים יחסית שעשויים מארבע תת-יחידות:
שתי שרשראות כבדות, ושתי שרשראות קלות שמסודרות בצורת האות Y.
שני הקצוות שבהם נפגשות השרשראות הכבדות והקלות,
יוצרים את אתרי ההתקשרות שמזהים את האנטיגן.
כתוצאה מכך, לנוגדן יחיד יש שני אתרי התקשרות זהים.
גבעול ה-Y, המקום שבו נפגשות שתי השרשראות הכבדות, יוצר את האות המשפעל.
וכפי שנראה, גם הוא חשוב מאוד.
אתרי ההתקשרות של הנוגדן מזהים מבנים ספציפיים מאוד אך מוגבלים של אנטיגן.
האתרים הללו נקראים "אפיטופים".
באופן מטפורי, כמובן,
דמיינו לעצמכם נוגדן שהאפיטופ שלו מתאים לקצוות האצבעות שלנו.
הנוגדן הזה יקרא בבירור את הפרטים של טביעות האצבע שלנו.
ואף על פי שההתקשרות היא למשטח מוגבל בלבד,
הנוגדן יהיה מסוגל להבדיל בקלות ובדייקנות בין אנשים.
כעת, נחזור ל-BCR, הקולטן של תא B.
הקולטן של תא B מתאים לנוגדן ספציפי
שתא B מסוים זה
ייצר ויפיץ בדם, בסופו של דבר.
כל תא B יכול לייצר אלפי עותקים מהנוגדן היחיד והמיוחד שלו.
אך ביחד, מיליארדי תאי B השונים שבגופנו
יכולים לייצר מגוון נוגדנים רחב
שיכולים לזהות כל אפיטופ אפשרי בטבע.
כאשר פתוגן נתקל בתא B
שבמקרה יש לו קולטן שיכול להיקשר לאחד מהאנטיגנים שלו באופן ספציפי,
המערכת מתפרעת.
אירוע ההתקשרות המדויק מעורר תהליך של הרחבת השבט.
תא B בעל הקשר הספציפי מתחלק פעם אחר פעם,
ויוצר אלפי תאי B,
כולם חברי שבט תאי B הספציפי לפתוגן.
תאי B המעוררים הללו
מתפתחים לייצר ולהפריש את מיליוני הנוגדנים הספציפיים שלהם.
הם ייקשרו, בסופו של דבר, לפתוגן וינטרלו אותו.
מתברר שנוגדנים יכולים להגיע במספר טעמים וגדלים שונים,
והם מותאמים למשימות ספציפיות.
זכרו, בשיעור הראשון הדגשנו
שהמבנה והתפקיד הם הדברים החשובים בחיים.
לכל נוגדן מבנה שונה והוא בעל תפקיד מיוחד.
הסוג הראשון של נוגדן שנוצר
בתגובה למפגש ההתחלתי של תא B עם פתוגן
נקרא "אימונוגלובולין M" או בקיצור IgM.
ל-IgM יש אתר היקשרות שמזהה את האפיטופ שלו בזיקה מתונה.
אך, כדי לפצות על הפעילות הנמוכה,
מופיע ה-IgM בזרם הדם כהרכב של חמישה עותקים של הנוגדן,
הקשורים יחדיו לצורת פנטמר.
לכן, אף על פי שכל אתר היקשרות של IgM עשוי להיקשר לאפיטופ באופן רופף,
יחדיו, עשרת אתרי ההיקשרות של הפנטמר פועלים היטב.
לאחר שתא B קושר את אנטיגן היעד שלו, האויב,
הוא יכול להתחיל בקורס של אימונים בסיסיים
וללמוד כיצד להכניע את הפתוגן בדרך הטובה ביותר.
פעולה זו עשויה לארוך כמה שבועות.
בתהליך של ניסוי וטעייה,
עוברים הגנים המקודדים ל-IgM מוטציות מקומיות ושינויים
שמעדנים ומשפרים את ההיקשרות של הנוגדן לאפיטופ.
התהליך הזה משפר את אתר ההיקשרות והוא הופך להיות קושר-על
שמתאים בנוחיות ליעדו ונאחז באפיטופ שלו בנחישות,
ואינו מניח לו.
בנוסף לכך, הנוגדן בעצמו משתנה לאימונוגלובולין רעב ומרושע
שנקרא "IgG".
נוגדני IgG יעילים יותר.
הם חיים בזרם הדם שלנו זמן ארוך יותר
וכפי שנראה, הם נקשרים לפתוגנים ומחסלים אותם מהר יותר.
אימונוגלובולינים מסוג נוסף הם נוגדני IgA,
שמותאמים במיוחד לסייר ברירית ולשמור עליה.
לכן, במרבית המקרים, נוגדני IgA הם הראשונים שפוגשים בפתוגנים
ויש להם תפקיד חשוב בסילוק הנגיפים
שמזהמים את המעיים שלנו, את הריאות ואת דרכי השתן והמין.
לבסוף, נוגדני IgE הם נוגדנים מיוחדים
שתפקידם לחסל ולהרוג טפילים.
כפי שאתם רואים,
התגובה הראשונה של תאי B מייצרת נוגדני IgM גדולים ומגושמים במקצת.
אך לאחר כמה שבועות של אימונים והתבגרות,
הנוגדנים הופכים להיות טילים מונחים מתוחכמים
שבולמים וירוסים בטרם יצליחו לזהם את התאים.
אך, האם זה מספיק כדי להכניע את האויב?