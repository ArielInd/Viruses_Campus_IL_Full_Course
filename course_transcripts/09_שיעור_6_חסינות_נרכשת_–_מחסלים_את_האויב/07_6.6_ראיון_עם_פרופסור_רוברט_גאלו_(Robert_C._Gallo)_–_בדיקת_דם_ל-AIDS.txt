ובכן, בוב,
התברר במשך השנים
שגילוי ה-HIV כגורם לאיידס
לא היה רגע של "יוריקה",
אלא תהליך של אנליזה שיטתית וממושכת.
האם היה בכל זאת רגע שבו הרגשת שהנה זה, מצאנו?
גילינו את הגורם לאיידס.
אתה צודק שאני באופן אישי תמיד אמרתי
שלא היה "רגע של יוריקה", בסדר.
אבל כשאני חושב על כך,
אני מבין שהיו לפחות שני רגעים של תחושת התחממות
ושאולי, כן, אולי של התרגשות. כן.
הרגע הראשון היה כשהבנו שבקרוב נדע מה הגורם,
וזה קרה כאשר
הצלחנו לגדל HIV באופן קבוע בפעם הראשונה
בתרבית תאים רציפה במעבדה.
וכשהצלחנו לעשות זאת, ידענו
שעכשיו נדע כך או כך, אם זה הגורם לאיידס או לא.
מכיוון שהצלחנו לבצע גידול המוני של הנגיף. -אני מבין.
מכיוון שגידלנו אותו בקו תאים. כן.
אם מצליחים לבצע ייצור המוני, אפשר להפיק את החלבונים,
ואפשר להשיג את הגנים,
ואפשר למצוא ריאגנטים לתת לאנשים,
ואפשר להקים קו תאים שאפשר לתת לאנשים,
ויותר מכל אלה, אפשר לייצר בדיקת דם.
מדוע בדיקת הדם חשובה כל כך?
הסיבה הראשונה והמובנת מאליה היא, כפי שאתה יודע,
סיבה מעשית, להציל חיים, נכון?
אפשר יהיה לבדוק אנשים שתרמו דם.
ואם הם יימצאו חיוביים,
זאת אומרת שהדם מזוהם ב-HIV.
לא ניקח מהם דם, אם הם חיוביים,
ולא נתרים אותם. -כמובן.
קודם כול יש להגן על אספקת הדם.
זה היה הכרחי מכיוון שמדובר בחיי אדם.
אנחנו דואגים שהדם המזוהם
לא יגיע למי שמקבל עירוי דם,
כי כשאדם אחד נגוע, מי יודע כמה אנשים נוספים הוא מדביק.
משפחות שלמות של חולי המופיליה נדבקו.
הבעל מעביר לאישה. האישה מעבירה לתינוקות.
פגשתי פעם משפחה בפריז, ראש אגודת חולי ההמופיליה,
שבה כל חמישה בני המשפחה היו נגועים,
שלושה ילדים, האישה והוא. מה יש לומר, אלוהים אדירים.
היה צורך להתקדם בדחיפות רבה.
זה היה מצב חירום מהדרגה הראשונה לבריאות הציבור.
אנשים שוכחים.
זאת הסיבה הראשונה.
הסיבה השנייה היא, תאר לעצמך את התקופה.
מחלות רבות מתחילות אך עובר זמן רב עד שהן מתבטאות,
כשיש להן גורם ספציפי.
במחלות רבות חולף זמן עד שהן מורגשות.
וכאן, כפי שידוע לך, הזמן הממוצע הוא...
כשאדם נדבק הזמן שחולף עד שהוא חולה באיידס,
הוא ארבע שנים, חמש שנים, שש שנים, שבע שנים.
יכולות לחלוף גם עשר שנים. -בהחלט.
איך אפשר לחקור מגיפות? איך אפשר לדאוג לבריאות הציבור?
אם צריך לחכות עד שאדם יחלה באיידס לפני שאפשר לקחת בדיקת דם?
גיששנו באפלה.
במילים אחרות, אנשים אמרו: "הוא חולה באיידס".
אבל במשך שנים לא ידוע מי עוד נושא את המחלה.
אי אפשר לעקוב אחר המגפה. צריך לחכות שמישהו יחלה באיידס.
כיצד אפשר לעקוב אחר המגפה הזו?
אי אפשר להתקדם כשהמידע מועט כל כך.
כלומר, אי אפשר לצאת לעולם ולהגיד:
האיידס מתקדם מהר כל כך, מכיוון שחולפות שנים עד שחולים במחלה.
אי אפשר לדעת מי נדבק.
למען בריאות הציבור והדייקנות האפידמיולוגית
חייבת להיות בדיקה שמאתרת מי נגוע.
ולא לחכות חמש עד עשר שנים לרגע שמישהו יחלה באיידס.
זאת הסיבה החשובה השנייה.
הסיבה השלישית היא,
כיצד אפשר לחנך את האנשים אם לא יודעים שהם נגועים?
שוב, עד שהאדם חולה באיידס, כבר מאוחר מדי לחנך אותו.
בהחלט. -ואז הם כבר לא מדביקים אנשים אחרים
מכיוון שהם כבר חולים מדי.
עד שראינו אותם, הם כבר היו חולים מדי.
ובשלב הזה, הם לא מדביקים איש.
בשלב הראשון, כשהם מרגישים טוב
והם נושאים נגיפים רבים, אז הם מדביקים אנשים אחרים.
לכן מנקודת המבט של בריאות הציבור, היינו חייבים שתהיה בדיקה כזו.
זאת הסיבה השלישית. הסיבה הרביעית, אם יימצא טיפול זמין,
למי ניתן אותו?
רק למי שגוסס מאיידס, כשזה כבר מאוחר מדי?
רוצים לתת טיפול מוקדם, חזק ומהר ככל האפשר,
למדנו בוודאות שזו הדרך הנכונה.
אך ללא בדיקת דם, מה אפשר לעשות?
לא יודעים.
ולבסוף, הסיבה החמישית
היא שזה יאפשר לאשר שזה הגורם.
היינו זקוקים לשיטה.
לכן הסיבה החמישית הייתה, שבמדע חשוב לאשר.
בדיקה עשויה לאשר. וזה קרה מידית ובכל העולם.
אני מבין. -כן.
בסדר, בוב, תודה רבה. -תודה, תודה שהזמנת אותי.
ובהצלחה לכל הסטודנטים שלך. אני בטוח שהם לא צריכים איחולי הצלחה
מכיוון שהם בוודאי, בחורים ובחורות מבריקים.
ומצפה להם עתיד מזהיר. -תודה רבה.