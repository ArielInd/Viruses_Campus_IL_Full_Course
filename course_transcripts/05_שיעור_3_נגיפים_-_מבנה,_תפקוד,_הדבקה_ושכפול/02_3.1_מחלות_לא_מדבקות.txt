
ברוך שובכם.
האם חשבתם אי פעם על הקשר בין מטפסי הרים לנגיפים?
המתינו, ועד סוף השיעור הזה, תבינו.
בשני השיעורים האחרונים דיברנו על הרכב התאים שלנו,
על חלבונים, דנ"א, רנ"א, סוכרים וליפידים.
כמו כן התמקדנו במבנה הדו-שכבה הליפידית,
הממברנה הייחודית שמקיפה ומחלקת
את התאים וכן מגדירה מדורים תוך תאיים, האברונים.
למדנו להכיר, את הגרעין, את הרשתית התוך פלזמית,
את מערכת גולג'י וכן את המיטוכונדריה,
תחנות הכוח של התא.
לבסוף, גילינו כיצד מאוחסן המידע בדנ"א,
כתוב בקוד גנטי, ומתורגם כדי לפקח על ייצור החלבונים.
שיתוף הפעולה ההרמוני של המבנים הללו
ופעולת הגומלין שלהם הם שמבטיחים את רווחתנו.
כעת, נראה מה קורה כשהעניינים משתבשים
והתהליכים הרגילים בגופנו אינם מתנהלים כראוי.
למצבים הללו אנחנו קוראים בדרך כלל "מחלות",
שלעתים קרובות, במצבים קיצוניים, עלולים להוביל למוות.
האם לקחתם אי פעם בחשבון ש-150 אלף בני אדם מתים מדי יום?
מדובר ב-55 מיליון בני אדם בשנה.
מרביתם כתוצאה מאן-סי-די,
כלומר, מחלות לא מדבקות.
מחלות לא מדבקות הן מחלות שמתקדמות לאט במשך הזמן
ובצורה אופיינית הן כרוניות ועשויות להימשך שנים רבות.
אי אפשר להידבק במחלות הללו מאדם אחר.
הן אינן מדבקות.
אך אפשר להימנע מהן, לעתים קרובות.
מחלות לב וכלי דם הן ללא ספק המחלות הלא מדבקות הנפוצות ביותר.
כאשר אדם סובל מהתקף לב,
נאמר שהוא סובל ממחלת לב וכלי דם.
התקף לב מתרחש כאשר זרימת הדם
לחלק של הלב נחסמת, לעתים קרובות בגלל קריש דם.
ככל שאספקת הדם נחסמת לזמן ארוך יותר,
כך נגרם נזק רב יותר לשריר הלב
וההחלמה קשה יותר.
סרטן הוא המחלה הלא מדבקת השנייה בשכיחותה.
למעשה, סרטן הוא קבוצת מחלות שהמשותף לכולן הוא
גידול בלתי מפוקח של תאים.
כאשר תאי הדם שלנו מתחלקים ויוצאים משליטה,
אנחנו עשויים לסבול מלוקמיה, מיאלומה או לימפומה.
כאשר תאים של אחד האיברים יוצאים מכלל פיקוח
וצומחים בפראות ללא שליטה,
הם יוצרים גוש, מצבור מקומי של תאים
על חשבון האיבר.
זהו גידול.
לעתים תאי הגידול מסוגלים
להשתחרר מהגוש המקורי ולהמשיך
לצמוח וליצור גידולים חדשים באיברים אחרים
שנקראים "גרורות".
המחלות הללו רציניות ועלולות לסכן חיים.
אך, באופן מפתיע, אורח חיים מתון
יכול להפחית מאוד את הסיכוי והחשש
מהמחלות הללו וממחלות לא מדבקות אחרות.
עישון והתנהגויות אחרות בסיכון גבוה
הוכחו באופן מדעי כרוצחים אפשריים.
לכן הפסיקו לעשן.
כוס יין או בירה מפעם פעם
לא תזיק אבל לא להגזים.
אל תצפו בתכניות ספורט בטלוויזיה, צאו החוצה והזיזו את הגוף.
וכשאתם עושים זאת, חבשו כובע.
השתמשו בקרם הגנה.
אכלו פירות.
השליכו את האשפה.
השליכו את האשפה?
באופן מפתיע, כן, סילוק אשפה
בתאי הגוף ממלא תפקיד מפתח בשמירה על בריאותנו.
נבקש מפרופסור אהרון צ'חנובר שיסביר.