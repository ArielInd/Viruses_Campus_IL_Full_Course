שלום לכם.
אנחנו מבינים שמחלות לא מדבקות, כמו מחלות לב וכלי דם,
סרטן, סוכרת, ומחלות ריאה
הן סיבות המוות הנפוצות ביותר בכל העולם.
35 האחוזים האחרים מהמחלות המסכנות חיים
הן מחלות מדבקות או מחלות זיהומיות מדבקות.
המחלות הללו נגרמות כאשר נגיף, מיקרוב, או חיידק
פולש לגופנו ותוקף את המערכות שלנו ומכריז עלינו מלחמה.
אלה יכולים להיות חיידקים, טפילים, פטריות וכמובן
האהובים עלי, וירוסים.
כל אלה הם פתוגנים,
אורגניזמים מחוללי מחלה.
המושג בא מיוונית,
משמעות המילה, פאתוס היא סבל ומשמעות המילה גנס היא לייצר.
כאשר הפתוגים נכנסים לגופנו
הם משתכפלים ומייצרים מיליוני צאצאים
שמסוגלים להתפשט במגע, להדביק אנשים אחרים
ולהשיק סבב חדש של מחלה.
מובן שהדרך הטובה ביותר לטפל באיום הפתוגנים
היא לא להידבק בזיהום.
כמו במקרים רבים של התקפה והגנה,
הדבר הראשון שעלינו לעשות הוא להיות בטוחים
שזיהינו נכון את האויב.
רוברט קוך אבי הבקטריולוגיה,
פיתח שיטה לזיהוי פתוגנים.
לאחר שסיים את בית הספר לרפואה, התנדב קוך לשרת
כמנתח במלחמת צרפת-פרוסיה.
לאחר המלחמה, בשנת 1872 הוא הוצב בתפקיד
קצין רפואה מחוזי בוולנשטיין שבגרמניה.
כאן הוא נתקל במה
שנראה כמגפה מדבקת והרסנית
של מחלה בקרב כבשים.
בסופו של דבר, קוך זיהה את מחלת הגחלת,
אנתרקס, שגרם החיידק "בצילוס אנתרקיס".
קוך ועמיתיו ידעו שכאשר
דם של חיה חולה הוזרק לחיה בריאה,
אפשר היה לשכפל את המחלה.
בדיקה מיקרוסקופית הראתה שהדם של כבשה מזוהמת בחיידק
מכיל חיידקים דמויי מקל, מתג.
האם ייתכן שהם סיבת המחלה?
קוך החל לבודד את המיקרובים החשודים.
תחילה, הוא הוסיף לגדל אותם
בנוזל המימי של עיני שור.
לאחר מכן, הוא גילה שאפשר לגדל אותם על פרוסות תפוחי אדמה.
בשלב הבא הוא בחן ג'לטין כמשטח מוצק
שעליו הוא יכול לגדל חיידקים.
אך החומר אכזב אותו
מכיוון שג'לטין ניתך כאשר התרביות נבדקו בטמפרטורת הגוף.
כאן באה לעזרתו אנגלינה, אשתו של ולתר הס,
העוזר של קוך.
האגדה מספרת שאחר צהריים קיצי אחד, כאשר ולתר ואנגלינה
ערכו פיקניק.
הוא הבחין שהמקפאים והרפרפות שהיא הביאה עמה
לא ניתכו על אף החום והשמש הנעימה.
איזה מקפא מדהים, הכריז ולתר.
ואנגלינה סיפרה לו על אגר,
חומר דמוי מקפא העשוי מאצות שמשמש במזרח הרחוק
לבישול.
השאר?
השאר הוא היסטוריה.
מאז אותו אחר צהריים קיצי וחמים, אגר
היה לחומר המועדף לגידול חיידקים.
את השיפור הבא המציא ג'וליוס פטרי,
עוזר נוסף במעבדה של קוך.
בשנת 1887, פרסם פטרי את מאמרו בשם
"שינוי קטן בשיטת הצלחת של קוך".
שינוי קטן בשיטת הצלחת של קוך.
שינוי זה של הצלחת, לצלחות זכוכית עגולות ושטוחות
נמצא בשימוש כיום בכל מעבדות המיקרוביולוגיה.
הצלחות נקראות, בצדק, על שמו "צלחות פטרי".
בסופו של דבר, פיתח קוך מערכת
בת ארבעה שלבים שחייבים להתבצע כשמנסים לקבוע
אם ניתן לומר כי מיקרוב חשוד הוא סיבת המחלה.
שלבים אלה נקראים "העיקרים של קוך".
תחילה, הפתוגן המסוים חייב להימצא בשפע
בכל מקרה של המחלה.
בשלב הבא, יש לבודד את הפתוגן ולגדל אותו לאחר מכן בתרבית טהורה,
תרבית שמכילה רק סוג אחד של מיקרואורגניזם.
האקסיומה השלישית דורשת שחזור המחלה
המקורית במארח בריא
באמצעות התרבית הטהורה.
לבסוף, יש לבודד את אותו הפתוגן
מהמארח שהודבק בניסוי.
קוך יישם את השיטה שלו
וגילה את הגורם למחלת הכולרה והשחפת.
ועל תגליותיו אלה, ועל מחקריו
הוא קיבל פרס נובל בשנת 1905.
עכשיו נלך לשולחן המעבדה ונראה
כיצד מגדלים חיידקים על אגר בצלחות פטרי.