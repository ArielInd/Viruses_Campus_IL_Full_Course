כאשר נגיפים משתכפלים עליהם לייצר חלבונים נגיפיים
ולהרבות את הגנים שלהם.
כך הם מפיצים את עצמם.
המידע לתהליכים הללו
מקודד בגנים הנגיפיים.
בדרך כלל, נגיפי רנ"א מכילים כעשרה גנים,
ואילו נגיפי דנ"א, כמו נגיף ההרפס,
עשויים להכיל כ-80 גנים.
אפשר לחלק את הגנים הנגיפיים לכאלה שמקודדים
את החלבונים המבניים ולכאלה שמקודדים את החלבוניים הלא מבניים.
למעשה, החלבונים המבניים בונים את גוף הנגיף,
כמו תת-היחידות שבונות את הקפסיד, הקופסית.
חלבונים מבניים אחרים יכולים להיקשר ישירות לחומצת הגרעין של הנגיף.
חלבוני ספייק (S) שנמצאים בתוך מעטפת הנגיף, לדוגמא,
אף הם חלבונים מבניים.
לעומת זאת, החלבונים הלא מבניים,
הם האנזימים הנחוצים לייצור הגנום הנגיפי
או הרנ"א השליח של הנגיף.
דבר זה נכון במיוחד אצל נגיפי רנ"א
שזקוקים לאנזימים ייחודיים, אנזימי פולימראז,
שמסוגלים לייצר גנום של רנ"א מתבניות רנ"א.
כל תהליכי הסינתזה הללו מתרחשים בתוך הציטופלזמה של התא המארח.
כך שבשלב הראשון ביותר של זיהום נגיפי,
מטרתו הראשונית של הנגיף היא לבחור ולחדור לתא המארח הנכון.
לשם כך, חייב חלבון ספייק הנגיפי להתחבר לתא מארח רגיש,
תא שעל פני השטח שלו ישנו חלבון תא
אשר משמש כקולטן ייחודי לנגיף.
האמת, זה נשמע בלתי סביר.
מדוע שעל פני שטח התא יהיו קולטנים לנגיפים?
למעשה, אין לתא קולטנים לנגיפים.
על פני השטח של התא ישנם חלבונים רבים
וכולם ממלאים תפקידים חשובים לתא.
בעזרתם התא שורד או שהם מאפשרים לתא
למלא את תפקידו בגוף.
הנגיפים התפתחו כך שהם יכולים לנצל
את החלבונים הללו ולהשתמש בהם כגומות
או כידיות שאליהן הם נצמדים ונקשרים באופן ייחודי.
חשבו על כך.
כשאנחנו בוחנים את פני השטח של תצורת סלע טבעית,
לדוגמא, צוק "אל קפיטן" ביוסמיטי,
אנחנו רואים פינות ונקיקים, סדקים וכיסים
בצוק.
מובן מאליו שהם אינם נמצאים שם להנאת מטפסי הצוקים.
ואף על פי כן, המטפסים מנצלים את המבנים הללו
כידיות, כמקומות להיצמד אליהם, להיתפס ולהיעזר בהם כמדרך לרגל
כדי לטפס על הצוק ולהגיע לפסגתו.
הנגיפים נוהגים באופן דומה.
הם רואים את החלבונים של משטח התא כגומות
ומשתמשים בהם כקולטני נגיפים שמאפשרים להם להיקשר
ולמצוא פרצה אל תא המטרה.
לכן, נוכחותם של קולטנים שאותם הנגיפים מזהים
הם שגורמים לתא להיות מטרה בת קיימא לזיהום נגיפי.
הקולטנים גורמים לתא להיות רגיש
ומגדירים את הייחודיות של הנגיף למארח שלו.
לאחר שהנגיף נקשר, עליו להיכנס לתא, לייצר את החלבונים,
לשכפל את הגנום שלו
ולשחרר דור חדש של חלקיקים מזהמים.
התהליך נשמע מסובך?
אני מסכים.
לכן הישארו איתי.
נתקדם צעד אחר צעד.
ראשית, על הנגיף שנקשר לחצות את ממברנת התא.
מבחינת נגיפי המעטפת הדבר מצריך
לאחות את ממברנת התא עם זו של הנגיף.
לאחר מכן, הקופסית שמכילה את הגנים של נגיף,
מתפרקת ומשחררת את הגנום שלה לתוך הציטופלזמה.
כאשר הגנום הנגיפי הוא גדיל רנ"א חיובי,
הוא יכול לשמש כרנ"א שליח כמו שהוא
ולהיות מתורגם לצורך ייצור כל חלבוני הנגיף,
המבניים והלא מבניים.
אז יכולים אנזימי פולימראז נגיפיים לייצר העתקים מרובים
של הגנום הנגיפי.
בשלב הבא חייבים המרכיבים הללו להתחבר
לחלקיקי נגיף חדשים המורכבים מקופסיות, שמכילות את הגנום הנגיפי
ומבנים נגיפיים אחרים.
כשהחלקיק מגיח מתוך התא,
הוא עשוי לעטות מעטפת שמורכבת מממברנת התא.
חלקיקי הנגיף החדשים שנוצרו
יכולים לנוע לתאים שכנים.
ואם תאים אלה רגישים, גם הם עשויים להזדהם.
וכך נולד דור חדש של נגיפים מזהמים,
המוכן להתפשט ולהדביק תאים אחרים במחלות.